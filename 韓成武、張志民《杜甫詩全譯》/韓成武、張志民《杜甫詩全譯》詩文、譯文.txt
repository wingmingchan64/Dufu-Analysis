0003望嶽

岱宗夫如何。齊魯青未了。
泰山的高大究竟如何？走遍齊魯大地都能看到它的青色。

造化鍾神秀。陰陽割昏曉。
天地把神奇和秀美聚集在它身上，那高大的山峯陰面是黃昏，陽面卻是清曉。

盪胸生曾雲。決眥入歸鳥。
山間雲氣生騰，層層疊疊，令我心胸激蕩；我極盡目力，追羨那飛入山間的歸鳥。

會當凌絕頂。一覽眾山小。
啊，定會有一天登上絕頂，俯看腳下羣山的渺小！

0008登兗州城樓

東郡趨庭日。南樓縱目初。
來兗州探望父親的日子裏，我初次登上城南樓。

浮雲連海岱。平野入青徐。
縱目遠望，浮雲連綿於大海、泰山的上空，平野一直伸展到青徐二州。

孤嶂秦碑在。荒城魯殿餘。
孤高的嶧山上依舊矗立著秦皇的石碑，荒涼的曲阜城內還存留著魯共王的宮殿。

從來多古意。臨眺獨躊躇。
我素來多有懷古之意，當此登臨之際獨自生出萬千感慨。

0013題張氏隱居二首

春山無伴獨相求。伐木丁丁山更幽。
漫遊春山卻無伴侶，因而特意把您訪求，丁丁的伐木聲，更顯出山谷的清幽。

澗道餘寒歷冰雪。石門斜日到林丘。
走過澗道上殘留的凍雪，穿過斜陽輝映的石門，終於來到您的林中茅屋。

不貪夜識金銀氣。遠害朝看麋鹿遊。
您不貪戀財物，夜間不去觀察金銀之氣；只願躲避災禍，每天欣賞麋鹿閑遊。

乘興杳然迷出處。對君疑是泛虛舟。
我乘興而來，被您的淡泊情懷所感，以致迷失了出處。同您在一起漫遊，彷彿是坐上一隻隨意飄浮的小舟。

之子時相見。邀人晚興留。
這位張先生經常與我相見，眼下天色已晚，卻仍然邀我留下，以盡晚間之興。

霽潭鱣發發。春草鹿呦呦。
晴明的潭水上，鱣魚游躍，弄出「發發」的聲響。春天的草野間，傳來「呦呦」的鹿鳴。

杜酒偏勞勸。張梨不外求。
這酒啊，說來本是我們杜家釀造的，現在卻要勞您相勸；晉代的張公之梨當是美味，恰好您也姓張，所以也就不必到大谷求購。

前村山路險。歸醉每無愁。
前村的山路雖然艱險，卻已在醉中走熟；讓我們盡情地喝吧，來個一醉方休。

0022劉九法曹鄭瑕丘石門宴集

秋水清無底。蕭然淨客心。
秋水清清深不見底，清淨冷落得令人心無雜念。

掾曹乘逸興。鞍馬到荒林。
劉、鄭二位屬官乘著雅興，騎馬來到郊野山林。

能吏逢聯璧。華筵直一金。
二位賢能有如一雙美玉，今日得以欣逢；舉辦如此盛大的筵席，其價可値錢幣一金。

晚來橫吹好。泓下亦龍吟。
晚來橫笛吹起美好的樂曲，深水裏的蛟龍也隨之長吟。

0025與任城許主簿遊南池

秋水通溝洫。城隅進小船。
秋水通連起溝溝渠渠，在城的一角我們放船遊覽。

晚涼看洗馬。森木亂鳴蟬。
時當傍晚，天氣涼爽，百姓們在水邊洗馬；茂密的樹林中蟬聲響成一片。

菱熟經時雨。蒲荒八月天。
秋雨過後，水下的菱角已經成熟；時當八月，水邊的野草也已荒殘。

晨朝降白露。遙憶舊青氈。
明天早晨就是白露節了，我不禁憶起遙遠故鄕的舊青氈。

0027對雨書懷走邀許主簿

東岳雲峯起。溶溶滿太虛。
震雷翻幕燕。驟雨落河魚。
座對賢人酒。門聽長者車。
相邀愧泥濘。騎馬到階除。
0030巳上人茅齋

巳公茅屋下。可以賦新詩。
在巳公的茅屋下面，可以寫出新的詩篇。

枕簟入林僻。茶瓜留客遲。
枕席鋪設在樹林間，多麼僻靜；用茶果待客，長時間地把我挽留。

江蓮搖白羽。天棘蔓青絲。
江面上的蓮花像搖動著白色的羽毛，天門冬伸延著青翠的絲蔓。

空忝許詢輩。難酬支遁詞。
我徒然忝列於許詢那樣的名人中，巳公則如高人支遁，精深的議論令我難以酬答。

0034房兵曹胡馬

胡馬大宛名。鋒稜瘦骨成。
房兵曹的馬是著名的大宛馬，骨骼突出，帶角帶棱。

竹批雙耳峻。風入四蹄輕。
雙耳尖削，像斜削的竹筒；四蹄輕快，似捲動的勁風。

所向無空闊。眞堪託死生。
所向之地，不存在漫長的里程，可謂千里一步，眞可託之以生命。

驍騰有如此。萬里可橫行。
有如此善於奔騰的良馬，足可橫行萬里，建立軍功。

0038畫鷹

素練風霜起。蒼鷹畫作殊。
白色的畫絹上彷彿捲起一片肅殺的風霜，哦，這幅蒼鷹繪畫眞是超凡絕俗。

㩳身思狡兔。側目似愁胡。
看那蒼鷹挺著身子，似乎是想搜尋狡兔；斜著眼珠，活像一隻發愁的猴子。

絛鏇光堪擿。軒楹勢可呼。
絛鏇閃著亮光，簡直可以摘下；它像眞鷹一樣立在軒楹之間，完全可以呼之去打獵呢！

何當擊凡鳥。毛血灑平蕪。
啊，應當讓它去出擊凡鳥，它定會把凡鳥的毛血灑棄在平遠〘疑爲「原」〙的草地上！

0042遊龍門奉先寺

已從招提遊。更宿招提境。
有幸遊覽了奉先寺，晚間又住在這裏。

陰壑生虛籟。月林散清影。
陰暗的山谷響起陣陣風聲，月下的樹林閃爍著斑斑清影。

天闕象緯逼。雲臥衣裳冷。
龍門高聳，星辰低垂；榻臥雲裏，寒氣透衣。

欲覺聞晨鐘。令人發深省。
將醒之時聽到佛寺晨鐘敲響，一聲聲叩擊心弦，令人生發深刻的警悟。

0048過宋員外之問舊莊[員外季弟執金吾。見知於代。故有下句]

宋公舊池館。零落首陽阿。
宋之問先生當年的別墅，如今零落在首陽山下。

枉道祗從入。吟詩許更過。
我繞道趕路恰好經過這裏，前輩啊，允許我來相訪吟詩嗎？

淹留問耆老。寂寞向山河。
我停留下來，訪問他的子孫；懷著寂寞的心情，悵望眼前的山河。

更識將軍樹。悲風日暮多。
我還見到了宋之悌將軍栽種的樹木，悲涼的晚風吹過樹間，留下了眾多的訴說。

0053臨邑舍弟書至。苦雨。黃河泛溢。隄防之患。簿領所憂。因寄此詩。用寬其意

二儀積風雨。百谷漏波濤。
天地間風雨不止，條條山谷傾洩著波濤。

聞道洪河坼。遙連滄海高。
聽說黃河已經決口，高高的水浪與遠處的大海連成一片。

職司憂悄悄。郡國訴嗷嗷。
治水的官吏憂心忡忡，災區的百姓哭訴哀號。

舍弟卑栖邑。防川領簿曹。
弟弟屈身在臨邑縣供職，官爲主簿負責防治河水。

尺書前日至。版築不時操。
前天收到你寄來的信，信中說你們正在緊張地加固堤防。

難假黿鼉力。空瞻烏鵲毛。
難以藉助黿鼉之力抵禦洪水，徒然仰望烏鵲前來搭橋。

燕南吹畎畝。濟上沒蓬蒿。
燕南地區莊稼全毀，濟南兗州蓬蒿皆沒。

螺蚌滿近郭。蛟螭乘九皋。
螺蚌無數，生滿城外；蛟螭肆虐，在深澤中橫行。

徐關深水府。碣石小秋毫。
徐關淪爲深深的水府，碣石山變成小小的秋毫。

白屋留孤樹。青天失萬艘。
百姓的茅屋被水沖走，只留下孤零零的樹木。青天之下竟有許多船隻失事沉沒。

吾衰同泛梗。利涉想蟠桃。
我身體衰弱形同漂浮的桃梗，卻仍想涉過大水去摘蟠桃；

卻倚天涯釣。猶能掣巨鼇。
摘來蟠桃當作釣餌，倚在天邊釣起那釀造水患的巨鰲。

0059天寶初。南曹小司寇舅。於我太夫人堂下。壘土爲山。一匱盈尺。以代彼朽木。承諸焚香瓷甌。甌甚安矣。旁植慈竹。蓋茲數峯。嶔岑嬋娟。宛有塵外數致。乃不知興之所至。而作是詩

一匱功盈尺。三峯意出羣。
一筐土就能使山長高一尺，三座小山意態超羣。

望中疑在野。幽處欲生雲。
望過去彷彿是野外的真山，幽深之處幾乎要生出雲霧。

慈竹春陰覆。香爐曉勢分。
慈竹的春陰覆蓋著它們，香爐的曉煙分佈其間。

惟南將獻壽。佳氣日氛氳。
由於它們要像南山一樣爲祖母獻壽，所以佳氣一天比一天顯得鬱勃。

0062李監宅二首

尙覺王孫貴。豪家意頗濃。
屛開金孔雀。褥隱繡芙蓉。
且食雙魚美。誰看異味重。
門闌多喜色。女婿近乘龍。
華館春風起。高城煙霧開。
雜花分戶映。嬌燕入簷迴。
一見能傾座。虛懷只愛才。
鹽車雖絆驥。名是漢庭來。
0068夜宴左氏莊

風林纖月落。衣露淨琴張。
林中微風吹起，一勾纖月墜落西方。夜露打濕了衣裳，我把寧靜的琴兒彈響。

暗水流花徑。春星帶草堂。
暗水流過花徑，水聲縈繞耳旁；夜空星兒歷歷，迤邐帶過草堂。

檢書燒燭短。看劍引杯長。
作詩查檢書籍，已將蠟燭燒短；看劍寄託壯志，頻頻滿飲酒漿。

詩罷聞吳詠。扁舟意不忘。
新詩寫罷，忽聽有人用吳音吟誦，我的心不禁穿過浩渺的時空，飛落到當年范蠡的小船上。

0073龍門

龍門橫野斷。驛樹出城來。
橫踞大野的龍門山陡然中斷，驛道兩旁的樹木自洛陽城門排列而來。

氣色皇居近。金銀佛寺開。
這裏靠近皇城氣象雄闊；眾多寺廟列於眼前，流金溢彩。

往還時屢改。川陸日悠哉。
在我來往於此地的當兒，時光頻頻更移；那山川大地卻長存久留，面貌不改。

相閱征途上。生涯盡幾迴。
哎，征途上欣賞龍門盛景，這樣的事在我一生中還能有幾回？

0076贈李白

二年客東都。所歷厭機巧。
我在洛陽居住的兩年間，對所遇到的投機取巧之徒十分討厭。

野人對羶腥。蔬食常不飽。
眼瞅富貴人家大魚大肉地吃著，我這個在野之人卻連粗飯都經常吃不飽。

豈無青精飯。使我顏色好。
難道就沒有使我容顏美好的青精飯嗎？

苦乏大藥資。山林迹如掃。
只是苦於缺乏煉丹的資財，所以終究沒能走入山林。

李侯金閨彥。脫身事幽討。
李侯是金馬門的才子，如今也離開宮廷要到山林去採藥和訪道。

亦有梁宋遊。方期拾瑤草。
我也想去梁宋一遊，正好與你同行，希望能拾到仙境中的瑤草。

0079陪李北海宴歷下亭[時邑人蹇處士等在座]

東藩駐皁蓋。北渚凌青荷。
李公在歷下亭駐下太守的車蓋，我由北渚經過清河前來拜訪。

海右此亭古。濟南名士多。
歷下亭是齊地最古老的亭台，濟南是名士輩出的地方。

雲山已發興。玉佩仍當歌。
雲山磅礴已令人生發詩興，美人陪飲更令人對酒高歌。

修竹不受暑。交流空湧波。
修長的竹林清爽無比，致使交流的河水徒然湧波送涼。

蘊眞愜所遇。落日將如何。
這裏的景物蘊含眞趣，令人心怡；可惜紅日西沉，宴會將散，無可奈何。

貴賤俱物役。從公難重過。
貴者如公、賤者如我同是被事物役使，恐怕今後難以把您重訪。

0084同李太守登歷下古城員外新亭[亭對鵲湖]

新亭結構罷。隱見清湖陰。
新亭已經落成，掩映在鵲山湖的南面。

迹藉臺觀舊。氣冥海岳深。
坐落於臺觀的舊址，氣象高遠，連接著大海和泰山。

圓荷想自昔。遺堞感至今。
湖中圓荷田田，城上古堞歷歷，令人感到此處自古至今景觀的勝絕。

芳宴此時具。哀絲千古心。
此時，華美的宴席已經備好，哀切的弦聲奏出千古遐思。

主稱壽尊客。筵秩宴北林。
主人舉杯爲尊客祝壽，座席井然有序，開宴於城北林邊。

不阻蓬蓽興。得兼梁甫吟。
主人不阻我這貧士的興致，使我有機會再唱一支《梁甫吟》。

0092暫如臨邑。至㟙山湖亭。奉懷李員外。率爾成興

野亭逼湖水。歇馬高林間。
野亭緊靠著鵲山湖水，我在高大的林間停下馬來。

鼉吼風奔浪。魚跳日映山。
湖中鰐魚吼叫，大風掀動巨浪。魚兒躍出水面，斜陽映著青山。

暫遊阻詞伯。卻望懷青關。
暫時出遊，前來告別詞伯，卻未能如願；回身遙望他所去往的青州，久久將他懷想。

靄靄生雲霧。唯應促駕還。
天色已晚，山水間雲霧密布，正如我迷茫的心情；只盼先生盡快歸還。

0095與李十二白同尋范十隱居

李侯有佳句。往往似陰鏗。
余亦東蒙客。憐君如弟兄。
醉眠秋共被。攜手日同行。
更想幽期處。還尋北郭生。
入門高興發。侍立小童清。
落景聞寒杵。屯雲對古城。
向來吟橘頌。誰欲討蓴羹。
不願論簪笏。悠悠滄海情。
0099贈李白

秋來相顧尙飄蓬。未就丹砂愧葛洪。
痛飲狂歌空度日。飛揚跋扈爲誰雄。
0103冬日有懷李白

寂寞書齋裏。終朝獨爾思。
坐在寂寞的書齋裏，一天到晚地思念着你。

更尋嘉樹傳。不忘角弓詩。
翻箱倒櫃尋找你的文章，時時把你的詩篇吟誦。

裋褐風霜入。還丹日月遲。
寒冷的風霜侵入我的短襖，還丹仙藥遲遲不能煉成。

未因乘興去。空有鹿門期。
不能乘興離開長安，隱居鹿門的期許已然落空。

0107春日憶李白

白也詩無敵。飄然思不羣。
李白的詩作無人能敵，他那高超的才思也遠遠地超出一般人。

清新庾開府。俊逸鮑參軍。
李白的詩作既有庾信詩作的清新之氣，也有鮑照作品那種俊逸之風。

渭北春天樹。江東日暮雲。
如今，我在渭北獨對著春日的樹木，而你在江東遠望那日暮薄雲，天各一方，只能遙相思念。

何時一尊酒。重與細論文。
我們什麼時候才能同桌飲酒，再次仔細探討我們的詩作呢？

0111送孔巢父謝病歸遊江東兼呈李白

巢父掉頭不肯住。東將入海隨煙霧。
詩卷長留天地間。釣竿欲拂珊瑚樹。
深山大澤龍蛇遠。春寒野陰風景暮。
蓬萊織女迴雲車。指點虛無是征路。
自是君身有仙骨。世人那得知其故。
惜君只欲苦死留。富貴何如草頭露。
蔡侯靜者意有餘。清夜置酒臨前除。
罷琴惆悵月照席。幾歲寄我空中書。
南尋禹穴見李白。道甫問信今何如。
0120鄭駙馬宅宴洞中

主家陰洞細煙霧。留客夏簟清琅玕。
春酒杯濃琥珀薄。冰漿碗碧瑪瑙寒。
誤疑茅堂過江麓。已入風磴霾雲端。
自是秦樓壓鄭谷。時聞雜佩聲珊珊。
0126贈特進汝陽王二十二韻

特進羣公表。天人夙德升。
霜蹄千里駿。風翮九霄鵬。
服禮求毫髮。惟忠忘寢興。
聖情常有眷。朝退若無憑。
仙醴來浮蟻。奇毛或賜鷹。
清關塵不雜。中使日相乘。
晚節嬉遊簡。平居孝義稱。
自多親棣萼。誰敢問山陵。
學業醇儒富。辭華哲匠能。
筆飛鸞聳立。章罷鳳騫騰。
精理通談笑。忘形向友朋。
寸長堪繾綣。一諾豈驕矜。
已忝歸曹植。何知對李膺。
招要恩屢至。崇重力難勝。
披霧初歡夕。高秋爽氣澄。
尊罍臨極浦。鳧雁宿張燈。
花月窮遊宴。炎天避鬱蒸。
硯寒金井水。簷動玉壺冰。
瓢飲唯三徑。巖栖在百層。
且持蠡測海。況挹酒如澠。
鴻寶寧全祕。丹梯庶可凌。
淮王門有客。終不愧孫登。
0136飲中八仙歌

知章騎馬似乘船。眼花落井水底眠。
汝陽三斗始朝天。道逢麴車口流涎。
恨不移封向酒泉。
左相日興費萬錢。飲如長鯨吸百川。
銜杯樂聖稱避賢。
宗之瀟灑美少年。舉觴白眼望青天。
皎如玉樹臨風前。
蘇晉長齋繡佛前。醉中往往愛逃禪。
李白一斗詩百篇。長安市上酒家眠。
天子呼來不上船。自稱臣是酒中仙。
張旭三杯草聖傳。脫帽露頂王公前。
揮毫落紙如雲煙。
焦遂五斗方卓然。高談雄辯驚四筵。
0144今夕行

今夕何夕歲云徂。更長燭明不可孤。
咸陽客舍一事無。相與博塞爲歡娛。
馮陵大叫呼五白。袒跣不肯成梟盧。
英雄有時亦如此。邂逅豈卽非良圖。
君莫笑劉毅從來布衣願。家無儋石輸百萬。
0148贈比部蕭郎中十兄[甫從姑子也]

有美生人傑。由來積德門。
漢朝丞相系。梁日帝王孫。
蘊藉爲郎久。魁梧秉哲尊。
詞華傾後輩。風雅藹孤騫。
宅相榮姻戚。兒童惠討論。
見知眞自幼。謀拙愧諸昆。
漂蕩雲天闊。沉埋日月奔。
致君時已晚。懷古意空存。
中散山陽鍛。愚公野谷村。
寧紆長者轍。歸老任乾坤。
0152故武衞將軍挽歌三首

嚴警當寒夜。前軍落大星。
壯夫思敢決。哀詔惜精靈。
王者今無戰。書生已勒銘。
封侯意疏闊。編簡爲誰青。
舞劍過人絕。鳴弓射獸能。
銛鋒行愜順。猛噬失蹻騰。
赤羽千夫膳。黃河十月冰。
橫行沙漠外。神速至今稱。
哀挽青門去。新阡絳水遙。
路人紛雨泣。天意颯風飈。
部曲精仍銳。匈奴氣不驕。
無由覩雄略。大樹日蕭蕭。
0161奉寄河南韋尹丈人[甫敝廬在偃師。承韋公頻有訪問。故有下句]

有客傳河尹。逢人問孔融。
青囊仍隱逸。章甫尙西東。
鼎食爲門戶。詞場繼國風。
尊榮瞻地絕。疏放憶途窮。
濁酒尋陶令。丹砂訪葛洪。
江湖漂短褐。霜雪滿飛蓬。
牢落乾坤大。周流道術空。
謬慚知薊子。眞怯笑揚雄。
盤錯神明懼。謳歌德義豐。
尸鄕餘土室。難說祝雞翁。
0167高都護驄馬行

安西都護胡青驄。聲價欻然來向東。
安西都護毛色青白相間的驄馬，聲名大噪，隨着它主人東至長安。

此馬臨陣久無敵。與人一心成大功。
驄馬雖是牲畜，卻有人的感情，全心全意幫助它的主人建立大功。

功成惠養隨所致。飄飄遠自流沙至。
從前，驄馬立功西域，如今，它隨主人入朝，受着恩惠被豢養在廄裏。

雄姿未受伏櫪恩。猛氣猶思戰場利。
它不甘心接受伏櫪豢養的恩惠，它幷沒有衰老，故時刻不忘建功沙場。

腕促蹄高如踣鐵。交河幾蹴曾冰裂。
因為它腕促蹄高，踏地如鐵，所以幾次蹴踏，就使層積的交河冰破裂。

五花散作雲滿身。萬里方看汗流血。
它五花毛色散在各處，如滿身雲錦，奔馳萬里才能見到身上汗流如血。

長安壯兒不敢騎。走過掣電傾城知。
長安壯年都不敢騎乘它，騎術高手駕御它在城裏風馳電掣，全城人都知道它。

青絲絡頭爲君老。何由卻出橫門道。
帶上青絲絡頭老死，幷非它的志向，怎樣才能出橫門道，重新馳騁於戰場呢？

0173冬日洛城北謁玄元皇帝廟[廟有吳道子畫五聖圖]

配極玄都閟。憑高禁禦長。
守祧嚴具禮。掌節鎭非常。
碧瓦初寒外。金莖一氣旁。
山河扶繡戶。日月近雕梁。
仙李盤根大。猗蘭奕葉光。
世家遺舊史。道德付今王。
畫手看前輩。吳生遠擅場。
森羅移地軸。妙絕動宮牆。
五聖聯龍衮。千官列雁行。
冕旒俱秀發。旌旆盡飛揚。
翠柏深留景。紅梨迥得霜。
風箏吹玉柱。露井凍銀牀。
身退卑周室。經傳拱漢皇。
谷神如不死。養拙更何鄕。
0184行次昭陵

舊俗疲庸主。羣雄問獨夫。
讖歸龍鳳質。威定虎狼都。
天屬尊堯典。神功協禹謨。
風雲隨絕足。日月繼高衢。
文物多師古。朝廷半老儒。
直詞寧戮辱。賢路不崎嶇。
往者災猶降。蒼生喘未蘇。
指麾安率土。盪滌撫洪爐。
壯士悲陵邑。幽人拜鼎湖。
玉衣晨自舉。鐵馬汗常趨。
松柏瞻虛殿。塵沙立暝途。
寂寥開國日。流恨滿山隅。
0199重經昭陵

草昧英雄起。謳歌歷數歸。
風塵三尺劍。社稷一戎衣。
翼亮貞文德。丕承戢武威。
聖圖天廣大。宗祀日光輝。
陵寢盤空曲。熊羆守翠微。
再窺松柏路。還見五雲飛。
0204贈翰林張四學士

翰林逼華蓋。鯨力破滄溟。
天上張公子。宮中漢客星。
賦詩拾翠殿。佐酒望雲亭。
紫誥仍兼綰。黃麻似六經。
內分金帶赤。恩與荔枝青。
無復隨高鳳。空餘泣聚螢。
此生任春草。垂老獨漂萍。
儻憶山陽會。悲歌在一聽。
0209贈韋左丞丈濟

左轄頻虛位。今年得舊儒。
相門韋氏在。經術漢臣須。
時議歸前烈。天倫恨莫俱。
鴒原荒宿草。鳳沼接亨衢。
有客雖安命。衰容豈壯夫。
家人憂几杖。甲子混泥途。
不謂矜餘力。還來謁大巫。
歲寒仍顧遇。日暮且踟躕。
老驥思千里。飢鷹待一呼。
君能微感激。亦足慰榛蕪。
0214樂遊園歌[晦日賀蘭楊長史筵醉中歌]

樂遊古園崒森爽。煙緜碧草萋萋長。
公子華筵勢最高。秦川對酒平如掌。
長生木瓢示眞率。更調鞍馬狂歡賞。
青春波浪芙蓉園。白日雷霆夾城仗。
閶闔晴開詄蕩蕩。曲江翠幕排銀牓。
拂水低徊舞袖翻。緣雲清切歌聲上。
卻憶年年人醉時。只今未醉已先悲。
數莖白髮那拋得。百罰深杯亦不辭。
聖朝已知賤士醜。一物自荷皇天慈。
此身飲罷無歸處。獨立蒼茫自詠詩。
0223病後過王倚飲贈歌

麟角鳳觜世莫識。煎膠續弦奇自見。
尙看王生抱此懷。在於甫也何由羨。
且遇王生慰疇昔。素知賤子甘貧賤。
酷見凍餒不足耻。多病沉年苦無健。
王生怪我顏色惡。答云伏枕艱難徧。
瘧癘三秋孰可忍。寒熱百日相交戰。
頭白眼暗坐有胝。肉黃皮皺命如線。
惟生哀我未平復。爲我力致美肴膳。
遣人向市賒香粳。喚婦出房親自饌。
長安冬葅酸且綠。金城土酥淨如練。
兼求畜豪且割鮮。密沽斗酒諧終宴。
故人情義晚誰似。令我手腳輕欲旋。
老馬爲駒信不虛。當時得意況深眷。
但使殘年飽喫飯。只願無事長相見。
0229兵車行

車轔轔。馬蕭蕭。
行人弓箭各在腰。
耶娘妻子走相送。塵埃不見咸陽橋。
牽衣頓足攔道哭。哭聲直上干雲霄。
道傍過者問行人。行人但云點行頻。
或從十五北防河。便至四十西營田。
去時里正與裹頭。歸來頭白還戍邊。
邊庭流血成海水。武皇開邊意未已。
君不聞漢家山東二百州。千村萬落生荆杞。
縱有健婦把鋤犂。禾生隴畝無東西。
況復秦兵耐苦戰。被驅不異犬與雞。
長者雖有問。役夫敢伸恨。
且如今年冬。未休關西卒。
縣官急索租。租稅從何出。
信知生男惡。反是生女好。
生女猶是嫁比鄰。生男埋沒隨百草。
君不見青海頭。古來白骨無人收。
新鬼煩冤舊鬼哭。天陰雨濕聲啾啾。
0241前出塞九首

戚戚去故里。悠悠赴交河。
悲悲戚戚地離開了家鄕，踏上漫長的征路奔赴交河。

公家有程期。亡命嬰禍羅。
官家限定了到達前線的日期，如果逃亡又難免災禍。

君已富土境。開邊一何多。
我們君王的疆土已夠遼闊，而開邊的戰爭還是如此繁多！

棄絕父母恩。吞聲行負戈。
只好棄絕父母的養育之恩，忍泣吞聲地扛著武器向前跋涉。

出門日已遠。不受徒旅欺。
出了家門，一天天地走遠了；見識已多，不再受同行人的氣。

骨肉恩豈斷。男兒死無時。
骨肉之恩豈能不顧？無奈身爲男兒死活沒有定期。

走馬脫轡頭。手中挑青絲。
摘掉絡頭讓馬疾馳，解下繮繩提在手裏。

捷下萬仞岡。俯身試搴旗。
從萬仞高山飛馳而下，俯下身來練習拔取軍旗。

磨刀嗚咽水。水赤刃傷手。
蘸着嗚咽的隴頭水磨礪戰刀，水色變紅才覺察刀刃割破了手。

欲輕腸斷聲。心緒亂已久。
我想不理睬這令人斷腸的流水聲，怎奈心緒已亂了許久。

丈夫誓許國。憤惋復何有。
大丈夫立誓以身許國，又何必再心生怨怒？

功名圖騏驎。戰骨當速朽。
只要能把自己的畫像放在麒麟閣，卽便立卽戰死也是值得。

送徒旣有長。遠戍亦有身。
押送征夫的是你們這些官長，而遠戍邊疆的我們也都算個人。

生死向前去。不勞吏怒嗔。
不管是生是死我們向前去，用不著你們吹鬍子瞪眼睛！

路逢相識人。附書與六親。
路上遇到一個相識的人，託他捎封信給家中六親。

哀哉兩決絕。不復同苦辛。
傷心啊我們雙方已是永別了，再也不能相聚一處同受苦辛。

迢迢萬餘里。領我赴三軍。
走了迢迢萬里路，終於被領著來到三軍。

軍中異苦樂。主將寧盡聞。
軍中的苦樂多麼懸殊，主將對此哪能瞭解詳盡？

隔河見胡騎。倐忽數百羣。
隔着河水望見了敵人的騎兵，眨眼間就馳過了幾百羣。

我始爲奴僕。幾時樹功勳。
我現在僅僅是個小卒，何時才能建立功勳？

挽弓當挽強。用箭當用長。
拉弓應當拉強弓，用箭應當用長箭。

射人先射馬。擒寇先擒王。
射人先射他騎的馬，擒賊先擒賊的首領。

殺人亦有限。列國自有疆。
殺人也要有個限度，立國總歸得有個疆界。

苟能制侵陵。豈在多殺傷。
只要能制止敵人的侵略，又何須過多地殺傷他們！

驅馬天雨雪。軍行入高山。
驅馬奔馳正逢天降大雪，行軍進入一座高山。

徑危抱寒石。指落曾冰間。
沿着危險的山路抱運寒石修築城壘，凍掉的手指落在厚厚的冰凌間。

已去漢月遠。何時築城還。
此處距國門已十分遙遠，何時才能築好城壘得以歸還？

浮雲暮南征。可望不可攀。
頭上的暮雲悠悠南去，我們眼巴巴地望着卻不能攀上它飛回故園。

單于寇我壘。百里風塵昏。
敵人前來攻打我們的城壘，百里沙場風塵昏暗。

雄劍四五動。彼軍爲我奔。
我們揮動寶劍幾次出擊，就把敵軍打得東逃西散。

虜其名王歸。繫頸授轅門。
我活捉了敵人的一個酋長歸來，繫上他的脖子交給主將。

潛身備行列。一勝何足論。
然後悄悄地站到隊列裏，初次得勝又何必為自己張揚？

從軍十年餘。能無分寸功。
當了十幾年的兵，哪能不立一點戰功？

眾人貴苟得。欲語羞雷同。
眾人爭相冒功求賞，我想報功卻羞於與他們混同。

中原有鬥爭。況在狄與戎。
爭功奪利的事中原也有，何況在這與異族鄰壤的邊境！

丈夫四方志。安可辭固窮。
大丈夫應當心懷天下，豈可爲個人的困窮而動容！

0262投簡咸華兩縣諸子

赤縣官曹擁材傑。軟裘快馬當冰雪。
長安苦寒誰獨悲。杜陵野老骨欲折。
南山豆苗早荒穢。青門瓜地新凍裂。
鄕里兒童項領成。朝廷故舊禮數絕。
自然棄擲與時異。況乃疏頑臨事拙。
飢臥動卽向一旬。敝衣何啻聯百結。
君不見空牆日色晚。此老無聲淚垂血。
0266杜位宅守歲

守歲阿戎家。椒盤已頌花。
盍簪喧櫪馬。列炬散林鴉。
四十明朝過。飛騰暮景斜。
誰能更拘束。爛醉是生涯。
0271玄都壇歌寄元逸人

故人昔隱東蒙峯。已佩含景蒼精龍。
故人今居子午谷。獨在陰崖結茅屋。
屋前太古玄都壇。青石漠漠常風寒。
子規夜啼山竹裂。王母晝下雲旗翻。
知君此計誠長往。芝草琅玕日應長。
鐵鎖高垂不可攀。致身福地何蕭爽。
0276奉贈韋左丞丈二十二韻

紈袴不餓死。儒冠多誤身。
紈絝子弟不會餓死，讀書人卻大多誤了自身。

丈人試靜聽。賤子請具陳。
老前輩啊，請您靜心聽取，我要把個人的經歷說個詳盡。

甫昔少年日。早充觀國賓。
我在年輕的時候，便充當觀國之賓，由鄕貢入京考試。

讀書破萬卷。下筆如有神。
讀書超過萬卷，下筆如有神助。

賦料揚雄敵。詩看子建親。
我的辭賦可與揚雄匹敵，我的詩篇水平接近曹植。

李邕求識面。王翰願卜鄰。
文豪李邕希望與我相識，詩人王翰願意與我爲鄰。

自謂頗挺出。立登要路津。
我認爲自己十分突出，很快就能登上要位。

致君堯舜上。再使風俗淳。
輔佐君王使之超過堯舜，教化百姓使風俗歸於淳樸。

此意竟蕭條。行歌非隱淪。
未曾想到，這美好的心意竟然落空；我是因困頓而處處行歌啊，并非像隱士那樣逍遙自得。

騎驢三十載。旅食京華春。
十三年間騎的是一頭驢子，在寄居乞食中送走了長安城的幾度陽春。

朝扣富兒門。暮隨肥馬塵。
早晨去敲那些富貴人家的大門，晚上追隨於達官肥馬的後塵，

殘杯與冷炙。到處潛悲辛。
討了些人家吃剩的酒、晾涼的菜，所到之處，心中暗含著説不盡的悲酸。

主上頃見徵。欻然欲求伸。
皇上不久前下詔選拔人才，我忽然又感到濟世安邦的理想可以實現；

青冥卻垂翅。蹭蹬無縱鱗。
不料有人暗中作梗，我就像飛上青天的鳥兒又垂下翅膀，就像魚兒失勢無法躍過龍門。

甚愧丈人厚。甚知丈人眞。
我十分感愧您對我的厚意，十分理解您對我的真情。

每於百僚上。猥誦佳句新。
爲了舉薦我，您常常在同僚面前吟誦我的清新的詩句。

竊效貢公喜。難甘原憲貧。
有您在朝，我的内心懷著貢公那樣的喜悅，難於像原憲那樣甘心受貧。

焉能心怏怏。祇是走踆踆。
我怎能總是如此心情鬱憤，步履遲重地走在人生道路上！

今欲東入海。卽將西去秦。
如今我想向東而去，在大海上漂泊，即將離開長安城。

尙憐終南山。回首清渭濱。
望著雄偉的終南山而心懷戀戀，望著清清的渭水河而別意重重。

常擬報一飯。況懷辭大臣。
我常想，應像古人那樣報答「一飯之恩」，何況我辭別的是您這樣一位對我有過深恩的大臣！

白鷗沒浩蕩。萬里誰能馴。
我就要走了，像一隻白鷗消失在浩渺的烟波上，一飛萬里，有誰能把我拘禁？

0288奉留贈集賢院崔于二學士[國輔。休烈]

昭代將垂白。途窮乃叫閽。
氣衝星象表。詞感帝王尊。
天老書題目。春官驗討論。
倚風遺鶂路。隨水到龍門。
竟與蛟螭雜。寧無燕雀喧。
青冥猶契闊。陵厲不飛翻。
儒術誠難起。家聲庶已存。
故山多藥物。勝槪憶桃源。
欲整還鄕旆。長懷禁掖垣。
謬稱三賦在。難述二公恩。
0295同諸公登慈恩寺塔[時高適。薛據先有此作]

高標跨蒼穹。烈風無時休。
自非曠士懷。登茲翻百憂。
方知象教力。足可追冥搜。
仰穿龍蛇窟。始出枝撐幽。
七星在北戶。河漢聲西流。
羲和鞭白日。少昊行清秋。
秦山忽破碎。涇渭不可求。
俯視但一氣。焉能辨皇州。
回首叫虞舜。蒼梧雲正愁。
惜哉瑤池飲。日晏崑崙丘。
黃鵠去不息。哀鳴何所投。
君看隨陽雁。各有稻粱謀。
