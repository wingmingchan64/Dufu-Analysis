仇兆鰲《杜詩詳註》〘id:0276;src:《杜詩詳註》;r:卷之一;pg:1.73,PDF1.146,津PDF2.49,PDF1.145;grp:〚3-4〛,〚5-10〛,〚11-16〛,〚17-24〛〙
奉贈[《杜臆》作呈]韋左丞丈二十二韻〘cat:異;trg:〚1〛〙
静〘cat:異;trg:靜〙
少[去聲。一作妙]〘cat:異;trg:少〙
下[去聲]〘cat:異;trg:下〙
料[義從平聲，讀用去聲]揚雄敵〘cat:異;trg:料〙
看[平聲。《摭言》作將]〘cat:異;trg:看〙
爲[陳作爲，一作卜]隣〘cat:異;trg:卜鄰〙
出[一作生]〘cat:異;trg:出〙
俗[《摭言》作化]〘cat:異;trg:俗〙
條[《摭言》作索]〘cat:異;trg:條〙
十三載[上聲。諸本作三十載，盧注作十三載，載作年]〘cat:異;trg:三十載〙
歘[許勿切]〘cat:異;trg:欻〙
却〘cat:異;trg:卻〙
真〘cat:異;trg:眞〙
焉[於虔切]〘cat:異;trg:焉〙
海[《摭言》作洛]〘cat:異;trg:海〙
首[一作望]〘cat:異;trg:首〙
飯[一作餐]〘cat:異;trg:飯〙
况〘cat:異;trg:況〙
没浩蕩[一作波]〘cat:異;trg:沒浩蕩〙
首用議論總提。〘cat:大;a_pos:〚3-4〛;a_ord:1〙
◯《杜臆》：儒冠誤身，乃通篇之主，紈袴句特伴語耳。〘cat:大;a_pos:〚3-4〛;a_b:《杜臆》;a_ord:2〙
此敍少年自負，申言儒冠之事。◯甫昔八句，言學優才敏，足以馳騁古今。自謂四句，欲正君善俗，不但文辭見長也。此乃備陳學問本領，言大而非夸。〘cat:大;a_pos:〚5-10〛;a_ord:1〙
◯《杜臆》：公以韋丞爲知己，故通篇作衷語，如「讀書破萬卷」等句，大膽說出，絕無謙遜也。〘cat:大;a_pos:〚5-10〛;a_b:《杜臆》;a_ord:2〙
此慨歷年不遇，申明誤身之故。◯蕭條八句，前因貢舉不第。見徵四句，後以應詔退下。〘cat:大;a_pos:〚11-16〛;a_ord:1〙
◯黃生曰：騎驢六句，極言困厄之狀，略不自諱，隱然見抱負如彼，而阨窮乃如此，俗眼無一知己矣。〘cat:大;a_pos:〚11-16〛;a_b:黃生;a_ord:2〙
末段感懷韋丈，而致臨別縫綣之情。◯甚愧四句，藉韋公爲知己。竊效四句，不得志而思去矣。今欲四句，欲去而不忍徑去。常擬四句，欲留而不能復留也。◯詩到尾梢，他人幾於力竭，公獨滔滔滾滾，意思不窮，正所謂「篇終接混茫」也。然須玩其轉折層次，不可增減，非汗漫敷陳者比。◯此章首段四句，中二段各十二句，末段十六句收。〘cat:大;a_pos:〚17-24〛〙
按：黃鶴注：公以天寶六載，應詔赴轂下，爲李林甫見阻，由是退下。詩云「主上頃見徵」，「青冥卻垂翅」，當是七載所作。篇內皆係陳情語，當在《贈韋左丞丈》詩後。末云《況懷辭大臣》，明年果又有東都之遊矣。〘cat:注;a_pos:〚1〛;a_ord:1〙
◯《杜臆》：前詩有頌韋丞語，此篇全屬陳情，題曰贈，似誤，恐當作呈。〘cat:注;a_pos:〚1〛;a_ord:2〙
《漢書》：班伯在綺襦紈袴之間，非其所好也。注：綺，細綾。紈，素也。並貴戚子弟服。〘cat:注;a_pos:紈袴;a_ord:1;ma_pos:紈袴不餓死;ma_ord:1;oa_pos:賤子請具陳;oa_ord:1〙
《漢書》：鄧通相當餓死。〘cat:注;a_pos:餓死;a_ord:2;ma_pos:紈袴不餓死;ma_ord:2;oa_pos:賤子請具陳;oa_ord:2〙
《酈食其傳》：諸客冠儒冠來者，沛公輒解其冠溺之。〘cat:注;a_pos:儒冠;ma_pos:儒冠多誤身;oa_pos:賤子請具陳;oa_ord:3〙
《吳越春秋》：伍子胥謂漁父曰：「性命屬天，今屬丈人。」〘cat:注;a_pos:〚4.1.1-2〛;a_ord:1;ma_pos:丈人試靜聽;ma_ord:1;oa_pos:賤子請具陳;oa_ord:4〙
又王弼《易注》：丈人，嚴莊之稱。〘cat:注;a_pos:〚4.1.1-2〛;a_ord:2;ma_pos:丈人試靜聽;ma_ord:1;oa_pos:賤子請具陳;oa_ord:5〙
鮑照書：靜聽無聞。〘cat:注;a_pos:靜聽;ma_pos:丈人試靜聽;ma_ord:2;oa_pos:賤子請具陳;oa_ord:6〙
鮑照樂府：主人且勿喧，賤子歌一言。〘cat:注;a_pos:賤子;ma_pos:賤子請具陳;ma_ord:1;oa_pos:賤子請具陳;oa_ord:7〙
蔡琰《胡笳》：去住兩情兮難具陳。〘cat:注;a_pos:具陳;ma_pos:賤子請具陳;ma_ord:2;oa_pos:賤子請具陳;oa_ord:8;a_b:蔡琰《胡笳》;r:;pg:〙
沈約詩：生平少年日。〘cat:注;a_pos:少年;a_ord:1〙
◯鶴注：《壯遊》詩云「中歲貢舊鄕」，「忤下考功第」，開元二十四年改用禮部侍郎主考，公預舉在二十四年之前，故主試屬考功郎。其時年方二十餘歲，宜自謂少年也。〘cat:注;a_pos:少年;a_ord:2〙
《易》：觀國之光，利用賓於王。〘cat:注;a_pos:觀國賓〙
胸羅萬卷，故左右逢源而下筆有神。書破，猶韋編三絕之意，蓋熟讀則卷易磨也。張遠謂識破萬卷之理，另是一解。〘cat:注;a_pos:讀書破萬卷;a_ord:1〙
◯《梁元帝紀》：兵敗，焚圖書十四萬卷，曰：「讀書萬卷，猶有今日。」《北史》：李永和曰：「丈夫擁書萬卷，何假南面百城。」〘cat:注;a_pos:讀書破萬卷;a_ord:2〙
魏文帝《典論》：傅武仲下筆不能自休。〘cat:注;a_pos:下筆〙
孔文舉表：性與道合，思若有神。〘cat:注;a_pos:如有神〙
漢揚雄嘗作《甘泉》等賦，魏曹子建七步成詩，公謂揚雄之賦與己敵體，子建之詩於己相近也。考字書：物料之料從去聲，料度之料從平聲。《左傳》：臣料虞君。〘cat:注;a_pos:詩看子建親〙
《唐書》本傳：甫少貧不自振，客齊趙間，李邕奇其才，先往見之。〘cat:注;a_pos:李邕求識面;a_ord:1〙
◯《北齊書》：神武自太原來朝，見宋游道，曰：「嘗聞其名，今日始識其面。」〘cat:注;a_pos:李邕求識面;a_ord:2〙
◯趙曰：公《哀李邕》詩：「伊昔臨淄亭，酒酣託末契。重敍東都別，朝陰改軒砌。」追言洛陽相見事，豈非公與邕先識面於洛陽乎。《新史》蓋誤以再見爲始識面矣。〘cat:注;a_pos:李邕求識面;a_ord:3〙
《唐書·文苑傳》：王翰，字子羽，幷州晉陽人，及進士第，張說輔政，召爲祕書正字，終道州司馬。〘cat:注;a_pos:王翰〙
《左傳》：二三子先卜鄰矣。〘cat:注;a_pos:卜鄰;a_ord:1〙
陶潛詩：思與爾爲鄰。〘cat:注;a_pos:卜鄰;a_ord:2〙
◯朱注：邕、翰皆公同時前輩，識面、卜鄰乃當時實事。舊注引杜華母使華與王翰卜鄰，出僞書杜撰。〘cat:注;a_pos:卜鄰;a_ord:3〙
劉峻《辯命論》：孔墨之挺生。〘cat:注;a_pos:挺出;a_ord:1〙
◯《蜀志·呂凱傳》：諸葛丞相英才挺出。〘cat:注;a_pos:挺出;a_ord:2〙
古詩：何不策高足，先據要路津。〘cat:注;a_pos:要路津〙
〖致君堯舜上〗應璩《與弟書》：伊尹輟耕，郅惲牧羊，思致君於唐虞，濟斯民於塗炭。〘cat:注;a_pos:致君堯舜上;a_ord:1〙
《孟子》：伊尹使是君爲堯舜之君。〘cat:注;a_pos:致君堯舜上;a_ord:2〙
《詩序》：美教化，移風俗。〘cat:注;a_pos:再使風俗淳;a_ord:1〙
◯《何氏語林》：阮孝緒歎明賓山曰：「是使還淳返朴。」〘cat:注;a_pos:再使風俗淳;a_ord:2〙
李陵書：但聞悲風蕭條之聲。〘cat:注;a_pos:蕭條〙
《列子》：林類年且百歲，拾穗行歌。〘cat:注;a_pos:行歌〙
桓譚《新論》：天下神人五：一曰神仙，二曰隱淪。〘cat:注;a_pos:隱淪;a_ord:1〙
嵇康詩：尋山洽隱淪。〘cat:注;a_pos:隱淪;a_ord:2〙
朱注：言以窮困行歌，非隱淪肥遯之流也。〘cat:注;a_pos:隱淪;a_ord:3〙
漢靈帝時，執政皆騎驢。〘cat:注;a_pos:騎驢;a_ord:1〙
《後漢·獨行傳》：向栩或騎驢入市，乞丐於人。〘cat:注;a_pos:騎驢;a_ord:2〙
公兩至長安，初自開元二十三年赴京兆之貢，後以應詔到京，在天寶六載爲十三載也。他本作三十載，斷誤。〘cat:注;a_pos:三十載〙
《儀禮》：尊士旅食於門。鄭注作眾食解。〘cat:注;a_pos:旅食;a_ord:1〙
魏鍾繇表：「旅食許下。」作旅寓之食解矣。〘cat:注;a_pos:旅食;a_ord:2〙
魏文帝《與吳質書》：旅食南館。〘cat:注;a_pos:旅食;a_ord:3〙
郭璞詩：京華游俠窟。〘cat:注;a_pos:京華〙
鮑照詩：結友多貴門，出入富兒鄰。〘cat:注;a_pos:富兒門〙
《世說》：司馬德操曰：「坐則華屋，行則肥馬。」〘cat:注;a_pos:肥馬〙
《顏氏家訓》：殘杯冷炙之辱，戴安道猶遭之，況爾曹乎。〘cat:注;a_pos:殘杯與冷炙〙
潛悲辛，含悲不忍言也。〘cat:注;a_pos:潛悲辛;a_ord:1〙
鮑照《野鶴賦》：對鐘鼓而悲辛。〘cat:注;a_pos:潛悲辛;a_ord:2〙
《年譜》：天寶六載，詔天下有一藝詣轂下，李林甫命尙書省皆下之，公應詔退下。〘cat:注;a_pos:主上頃見徵;a_ord:1〙
◯《淮南子》：主上出令。〘cat:注;a_pos:主上頃見徵;a_ord:2〙
◯《漢雜事》：宣帝時，蔣蒲與子方召見徵。〘cat:注;a_pos:主上頃見徵;a_ord:3〙
《易》：「尺蠖之屈，以求伸也。」〘cat:注;a_pos:求伸〙
《楚辭》：據青冥而攄虹。注：「青冥，雲也。」〘cat:注;a_pos:青冥〙
《後漢·馮異傳》：始雖垂翅回谿，終能奮翼澠池。〘cat:注;a_pos:垂翅;a_ord:1〙
王通《東征賦》：道之不行兮垂翅東歸。〘cat:注;a_pos:垂翅;a_ord:2〙
《海賦》：蹭蹬窮波。〘cat:注;a_pos:蹭蹬〙
王褒《聖主得賢臣頌》：沛乎若巨魚之縱大壑。〘cat:注;a_pos:縱鱗〙
趙曰：厚，言其相待之厚，如《世說》范達深愧其厚意。眞，言其懷抱之眞，如《莊子》云其爲人也眞。〘cat:注;a_pos:甚知丈人眞〙
《書》：百僚師師。〘cat:注;a_pos:百僚上;a_ord:1〙
《史記》：相國位諸侯王百僚之上。〘cat:注;a_pos:百僚上;a_ord:2〙
《前漢·朱雲傳》：嘉猥稱雲。〘cat:注;a_pos:猥誦佳句新;a_ord:1〙
《後漢·孔融傳》：猥惠書教。〘cat:注;a_pos:猥誦佳句新;a_ord:2〙
曹植《責躬表》：猥垂齒召。注：猥，曲也。又解作遝。〘cat:注;a_pos:猥誦佳句新;a_ord:3〙
《范滂傳》：所劾猥多。〘cat:注;a_pos:猥誦佳句新;a_ord:4〙
此詩言頻誦佳句也。〘cat:注;a_pos:猥誦佳句新;a_ord:5〙
◯《世說》：孫興公作《天台賦》成，以示范榮期，每至佳句，輒云：「應是我輩語。」〘cat:注;a_pos:猥誦佳句新;a_ord:6〙
《前漢·王吉傳》：吉字子陽，與貢禹爲友。世稱「王陽在位，貢公彈冠」，言其取舍同也。〘cat:注;a_pos:貢公喜;a_ord:1〙
劉孝標《廣絕交論》：王陽登則貢公喜。〘cat:注;a_pos:貢公喜;a_ord:2〙
《仲尼弟子傳》：原憲攝敝衣冠見子貢，子貢耻之，曰：「夫子豈病乎？」憲曰：「吾聞之，無財者謂之貧，學道而不能行謂之病。若憲，貧也，非病也。」子貢慚而去。〘cat:注;a_pos:原憲貧〙
《吳越春秋》：「公子光心氣怏怏，常有愧恨之色。」怏怏，不平貌。〘cat:注;a_pos:心怏怏〙
《西京賦》：大雀踆踆。注：踆踆，行走貌。〘cat:注;a_pos:踆踆〙
《莊子》：石戶之農，攜子入於海，終身不返。〘cat:注;a_pos:東入海;a_ord:1〙
《易林》：東入海口。〘cat:注;a_pos:東入海;a_ord:2〙
裴讓之詩：申胥欲去秦。〘cat:注;a_pos:西去秦;a_ord:1〙
李斯《上始皇書》：天下之士，退而不西向，裹足不入秦。〘cat:注;a_pos:西去秦;a_ord:2〙
《詩》：終南何有。〘cat:注;a_pos:終南山;a_ord:1〙
《元和郡縣志》：終南山，在京兆府萬年縣南五十里。〘cat:注;a_pos:終南山;a_ord:2〙
渭水在萬年縣北五十里。〘cat:注;a_pos:清渭濱;a_ord:1〙
《西征賦》：北有清渭濁涇。〘cat:注;a_pos:清渭濱;a_ord:2〙
《史記·范雎傳》：一飯之恩必償。〘cat:注;a_pos:報一飯;a_ord:1〙
《後漢·李固傳》：竊感古人一飯之報。注：謂靈輒也。〘cat:注;a_pos:報一飯;a_ord:2〙
《杜臆》：白鷗，承入海來，用海客事，屬在自已說，以東海望秦川，則相去萬里矣。〘cat:注;a_pos:白鷗沒浩蕩;a_ord:1〙
◯鮑照詩：翻波揚白鷗。〘cat:注;a_pos:白鷗沒浩蕩;a_ord:2〙
◯趙曰：浩蕩，或取流放之貌，如《離騷》「怨靈修之浩蕩」。或取曠遠之貌，如《楚辭》「志浩蕩而傷懷」。〘cat:注;a_pos:白鷗沒浩蕩;a_ord:3〙
◯《東坡志林》：子美「白鷗沒浩蕩」，言滅沒於煙波間耳。宋敏求謂鷗不解沒，改作波字，便覺神氣索然。今按《易林》：「鳧遊江海，沒行千里。」此沒字所本。〘cat:注;a_pos:白鷗沒浩蕩;a_ord:4〙
阮籍詩：雙翮凌長風，須臾萬里逝。〘cat:注;a_pos:萬里〙
顏延之《五君詠》：「龍性誰能馴。」馴，馴服也。〘cat:注;a_pos:誰能馴〙
范元實《詩眼》曰：山谷謂文章必謹布置，每見後學多告以《原道》命意曲折。後予以此槪考古人法度，如子美《贈韋左丞》詩云「紈袴不餓死，儒冠多誤身」，此一篇立意也，故使人靜聽而具陳之耳。自「甫昔少年日」，至「再使風俗淳」，皆言儒冠事業也。自「此意竟蕭條」至「蹭蹬無縱鱗」，言誤身如此也，則意舉而文已備矣。然必言其所以見韋者，於是有厚愧眞知之語，而所以眞知者，謂傳誦其詩也。然宰相職在薦賢，不當徒愛人而已，故曰「竊效貢公喜，難甘原憲貧」。果不能薦賢，則去之可也，故將東入海而西去秦。然其去也，必有遲遲不忍之意，故曰「尙憐終南山，回首清渭濱」。然所知不可以不別，故曰「常擬報一飯，況懷辭大臣」。夫如是，可以相忘於江湖之外，雖韋亦不得而見矣，故以「白鷗沒浩蕩，萬里誰能馴」終焉。此詩前賢錄爲壓卷，其布置最得正體，如官府甲第，廳堂房舍，各有定處，不可亂也。韓文公《原道》與《書》之《堯典》蓋如此，其他皆謂之變體可也。◯又曰：詩有一篇命意，有句中命意。如此詩前後布置，是一篇命意也。至其道不忍決去之意，則曰「尙憐終南山，回首清渭濱」，其道欲與韋別之意，則曰「常擬報一飯，況懷辭大臣」，此句中命意也。蓋如此，然後可謂頓挫高雅矣。〘cat:評;a_b:范元實;a_ord:1〙
董養性曰：篇中皆陳情告訴之語，而無干望請謁之私，詞氣磊落，傲睨宇宙，可見公雖困躓之中，英鋒俊彩，未嘗少挫也。〘cat:評;a_b:董養性;a_ord:2〙
王嗣奭曰：此篇本古詩，而頗帶排句，以呈左丞，故體近莊雅耳。通首直抒隱衷，如寫尺牘，而縱橫轉折，感憤悲壯之氣溢於行間，繾綣躊躕，曲盡其妙。〘cat:評;a_b:王嗣奭;a_ord:3〙
《東皋雜錄》：或問荆公，杜詩何故妙絕古今。公曰：老杜固嘗言之：「讀書破萬卷，下筆如有神。」〘cat:評;a_b:《東皋雜錄》;a_ord:4〙
嚴羽曰：五言始於李陵，以興在漢，故云古詩。〘cat:評;a_b:嚴羽;a_ord:5〙
茅一相曰：獨孤及云：五言之源，生於國風，廣於《離騷》，著於蘇李，盛於曹劉。當漢魏之間，雖已樸散爲器，作者猶質有餘而文不足。以今揆昔，則有朱絃疏越、太美遺味之歎。〘cat:評;a_b:茅一相;a_ord:6〙
徐用吾曰：五言古詩，或引興起，或賦比起，須要用意深遠，託詞溫厚，反覆優遊，雍容不迫，或感古懷今，或懷人傷己，或瀟灑閒適，寫景要雅淡，推人心之至情，摹感慨之微意，悲歡含蓄而不傷，美刺婉曲而不露，要有三百篇遺意。〘cat:評;a_b:徐用吾;a_ord:7〙
范梈曰：五言長篇，法有四要，曰分段、過脈、回照、讚歎。先分爲幾段幾節，每節句數多少，要略均齊。首段是敍子，一篇之意皆含在其中。結段要照應起段，且選詩分段，節數要均，三句則皆三句，四句、六句、八句，則皆不參差。惟工部夔州後詩，間有錯綜，然亦不太長太短也。次要過句，名爲血脈，此處用兩句，一結上，一生下也。回照，謂十步一回頭以照題目，又五步作一消息語以讚歎之，方不甚迫促。長篇怕雜亂，一意爲一段。以上四法，備於《北征》詩，舉一隅之道也。〘cat:評;a_b:范梈;a_ord:8〙
胡應麟曰：四言簡質，句短而調未舒。七言浮靡，文繁而聲易雜。折繁簡之衷，居文質之要，蓋莫尙於五言。故兩漢以還，文人藝士，平生精力，咸萃斯道。◯又曰：統論五言之變，則質漓於魏，體排於晉，調流於宋，格喪於齊。◯又曰：兩漢之詩，所以冠古絕今，率以得之無意。不唯里巷歌謠，匠心信口，卽枚、李、張、蔡，未嘗鍛鍊求合，而神氣工巧，備出天造。◯又曰：古詩浩繁，作者至眾，雖風格體裁，人以代異，支流原委，譜系具存。炎劉之製，遠紹國風；曹魏之聲，近沿枚李。陳思而下，諸體畢備，門戶漸開。阮籍左思，尙存其質；陸機潘岳，首播其華。靈運之詞，淵源潘陸；明遠之步，馳驟太冲。有唐一代，拾遺草創，實阮前踪；太白綜橫，亦鮑近矱。少陵才具，無施不可，而憲章漢魏，祖述六朝，所謂風雅之大宗，藝林之正朔也。◯又曰：古詩軌轍殊多，大要不過二格：有以和平渾厚、悲愴婉麗爲宗者，卽前所列諸家。有以高閒曠逸、清遠玄妙爲宗者，六朝則陶，唐則王、孟、常、儲、韋、柳。但其格本一偏，體靡兼備，宜短章不宜鉅什，宜古選不宜歌行，宜五言律不宜七言律。歷考前人遺集，靡不然者。中唯右丞才高，時能旁及，至於本調，反劣諸子。餘雖深造自得，然皆株守一隅，才之所趨，力故難強。◯又曰：備諸體於建安者，陳王也。集大成於開元者，工部也。青蓮才之逸並駕陳王，氣之雄齊驅工部，可謂撮勝二家。第古風旣乏溫淳，律體微乖整栗，故令評者不無軒輊。〘cat:評;a_b:胡應麟;a_ord:9〙
王世貞曰：盧、駱、王、楊，號稱四傑，詞旨華靡，固沿陳隋之遺，而骨氣翩翩，意象老境，則超然勝之。陳正字陶洗六朝，鉛華都盡，寄託大阮，微加斷裁，而天韻不及。李杜光焰千古，人人知之。滄浪並極推尊，而不能致辯。元微之獨重子美，宋人以爲談柄。楊用修爲李左袒，輕俊之士往往耳傳。大約五言選體，太白以氣爲主，以自然爲宗，以俊逸高暢爲貴；子美以意爲主，以獨造爲宗，以奇拔沉雄爲貴。然太白多露語率語，子美多稚語累語，置之陶謝間，便覺不倫，乃欲使之奪曹氏父子耶。〘cat:評;a_b:王世貞;a_ord:10〙