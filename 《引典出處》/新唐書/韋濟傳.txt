《新唐書·列傳第四十一》卷一一六，14.4234，中華書局1975年2月
https://zh.wikisource.org/wiki/%E6%96%B0%E5%94%90%E6%9B%B8/%E5%8D%B7116
濟，開元初調鄄城令。或言吏部選縣令非其人，既眾謝，有詔問所以安人者，對凡二百人，惟濟居第一，不能對者悉免官。於是擢濟醴泉令，侍郎盧從愿、李朝隱並貶爲刺史。濟四遷戶部侍郎，爲太原尹。著《先德詩》四章，世服其典懿。天寶中，授尚書左丞，凡三世居之。濟文雅，頗能脩飾政事，所至有治稱。終馮翊太守。子奧，夏令，亦以能政聞。
