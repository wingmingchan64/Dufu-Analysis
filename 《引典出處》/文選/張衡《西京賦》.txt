《文選·張衡·西京賦》卷第二，1.47，上海古籍出版社1986年8月

-47-
有馮虛公子者，心奓體忲，雅好博古，學乎舊史氏，
-48-
是以多識前代之載。言於安處先生曰：夫人在陽時則舒，在陰時則慘，此牽乎天者也。處沃土則逸，處瘠土則勞，此系乎地者也。慘則鮮於歡，勞則褊於惠，能違之者寡矣。小必有之，大亦宜然。故帝者因天地以致化，兆人承上教以成俗，化俗之本，有與推移，何以核諸？秦據雍而強，周卽豫而弱，高祖都西而泰，光武處東而約，政之興衰，恆由此作。先生獨不見西京之事歟？請爲吾子陳之。
-49-
漢氏初都，在渭之涘，秦裡其朔，實爲咸陽。左有崤函重險、桃林之塞，綴以二華，巨靈赑屃，高掌遠跖，以流河曲，厥迹猶存。右有隴坻之隘，隔閡華戎，岐梁汧雍，陳寶鳴雞在焉。於前終南太一，隆崛崔萃，隱轔郁律，連岡乎嶓冢，
-50-
抱杜含戶，欱灃吐鎬，爰有藍田珍玉，是之自出。於後則高陵平原，據渭踞涇，澶漫靡迤，作鎭於近。其遠則九嵕甘泉，涸陰冱寒，日北至而含凍，此焉清暑。爾乃廣衍沃野，厥田上上，實爲地之奧區神皋。昔者，大帝說秦穆公而覲之，饗以鈞天廣樂。帝有醉焉，乃爲金策，錫用此土，而剪諸鶉首。
-51-
是時也，並爲強國者有六，然而四海同宅西秦，豈不詭哉！

自我高祖之始入也，五緯相汁以旅於東井。婁敬委輅，斡非其議，天啟其心，人惎之謀，及帝圖時，意亦有慮乎神祇，宜其可定以爲天邑。豈伊不虔思於天衢？豈伊不懷歸於枌楡？天命不滔，疇敢以渝！

於是量徑輪，考廣袤，經城洫，營郭郛，
-52-
取殊裁於八都，豈啟度於往舊。乃覽秦制，跨周法，狹百堵之側陋，增九筵之迫脅。正紫宮於未央，表嶢闕於聞闔。疏龍首以抗殿，狀巍峨以岌嶪。亙雄虹之長梁，結棼橑以相接。蔕倒茄於藻井，披紅葩之狎獵。飾華榱與璧珰，流景曜之韡曄。雕楹玉磶，繡栭雲楣。三階重軒，鏤檻文㮰。
-53-
右平左域，青瑣丹墀。刊層平堂，設切厓隒。坻崿鱗眴，棧齴巉嶮。襄岸夷涂，修路陵險。重門襲固，奸宄是防。仰福帝居，陽曜陰藏。洪鐘萬鈞，猛虡趪趪。負筍業而余怒，乃奮翅而騰驟。

朝堂承東，溫調延北，西有玉台，聯以昆德。嵯峨崨嶪，罔識所則。若夫長年神仙，宣室玉堂，麒麟朱鳥，龍
-54-
興含章，譬眾星之環極，叛赫戲以輝煌。正殿路寢，用朝羣辟。大夏耽耽，九戶開辟。嘉木樹庭，芳草如積。高門有閌，列坐金狄，內有常侍謁者，奉命當御。蘭台金馬，遞宿迭居。次有天祿石渠校文之處，重以虎威章溝嚴更之署。徼道外周，千廬內附，衞尉八屯，警夜巡晝。植鎩懸犬，用戒不虞。

-55-
後宮則昭陽飛翔，增成合歡，蘭林披香，鳳凰鴛鸞。羣窈窕之華麗，嗟內顧之所觀。故其館室次舍，采飾纖縟。裛以藻繡，文以朱綠，翡翠火齊，絡以美玉。流懸黎之夜光，綴隨珠以爲燭。金戺玉階，彤庭輝輝。珊瑚林碧，瓀玟磷彬。珍物羅生，煥若昆侖。雖厥裁之不廣，侈靡逾乎至尊。於是鉤陳之外，閣道穹隆，屬長樂與明光，徑北通乎桂宮。
-56-
命般爾之巧匠，盡變態乎其中。後宮不移，樂不徙懸，門衞供帳，官以物辨。恣意所幸，下輦成燕。窮年忘歸，猶弗能遍。瑰異日新，殫所未見。

惟帝王之神麗，懼尊卑之不殊。雖斯宇之旣坦，心猶憑而未攄 ，思比象於紫微，恨阿房之不可廬。覛往昔之遺館。獲林光於秦余。處甘泉之爽塏，乃隆崇而弘敷。旣新作於迎風，增露寒與儲胥。托喬基於山岡，直滯霓以高居。通天訬以竦峙，徑百常而莖擢。上辯華以交紛，下刻陗其若削，翔鶴仰而不逮，況青鳥與簧雀。伏櫺檻而俯聽，聞雷霆之相激。

柏梁旣災，越巫陳方。建章是經，用厭火祥。營宇之制，事兼未央。圜闕竦以造天，若雙碣之相望。鳳騫翥於甍標，咸溯風甫欲翔。閶闔之內，別風嶕嶢。何工巧之瑰瑋，交綺豁以疏僚。干雲霧而上達，狀亭亭以苕苕。神明崛其特起，井干疊而百增。跱遊極於浮柱，結重欒以相承。累層構而遂隮，望北辰而高興。消氛埃於中宸，集重陽之清澄。瞰宛虹之長鬐，察雲師之所憑。上飛闥而仰眺，正睹瑤光與玉繩。將乍往而未半，休悼栗而慫兢，非都盧之輕趫，孰能超而究升？

馭娑駘蕩？燾奡橘桀。枍詣承光，睽罛庨豁。增桴重棼，鍔鍔列列。反宇業業，飛檐獻獻。流景內照，引曜日月。天梁之宮，實開高闈。旗不脫扃，結駟方蘄。轢輻輕騖，容於一扉。長廊廣廡.途閣雲蔓。闬庭詭異，門千戶萬。重閨幽闥，轉相逾延。望䆗窱以徑延，眇不知其所返。旣乃珍台蹇產以極壯，橙道邐倚以正東。似閬風之遐扳，橫西洫而絕金墉。城尉不弛拆，而內外潛通。

前開唐中，彌望廣橡。顧臨太液，滄池漭沆。漸台立於中央；赫昈昈以弘敞。清淵洋洋，神山峨峨。列瀛洲與方丈，夾蓬萊而騈羅。上林岑以壘嶵，下嶄嚴以巖齬。長風激於別島，起洪濤而揚波。浸石菌於重涯，濯靈芝以朱柯。海若遊於玄渚，鯨宜失流而蹉跎。於是采少君之端信，庶欒大之貞固。立修莖之仙掌，承雲表之清露。屑瓊蕊以朝飧，必性命之可度。美往普之松喬，要羨門乎天路。想升龍於鼎湖，豈時俗之足慕。若歷世而長存，何遽營乎陵墓！徒觀其城郭之制，則旁開三門，參涂夷庭，方軌十二，街衢相經。廛裡端直，甍宇齊平。北闕甲第，當道直啟。程巧致功，期不紘陊。木衣綈錦，士被朱紫。武庫禁兵，設在蘭錡。匪石匪董，疇能宅此？爾乃廓開九市，通阛帶阓。旗亭五重，俯察百隧。周制大胥，今也惟尉。瓌貨方至，鳥集鱗萃。鬻者兼贏，求者不匱。爾乃商賈百族，裨販夫婦，鬻良雜普，蚩眩邊鄙。何必昏於作勞，邪贏優而足恃。彼肆人之男女，麗美奢乎許史。若夫翁伯濁質，張裡之家，擊鐘鼎食，連騎相過。東京公侯，壯何能加？都邑遊俠，張趙之倫，齊志無忌，擬迹田文。輕死重氣，結黨連羣？實蕃有徒，其從如雲。茂陵之原，陽陵之朱。趫悍虓豁，如虎如貙。睚眥蠆芥，屍僵路隅。丞相欲以贖子罪，陽石汙而公孫誅。若其五縣遊麗辯論之士，街談巷議，彈射臧否，剖析毫釐，擘肌分理。所好生毛羽，所惡成創痏。郊甸之內，鄕邑殷賑。五都貨殖，旣遷旣引。商旅聯槅，隱隱展展。冠帶交錯，方轅接軫。封幾千裡，統以京尹。郡國宮館，百四十五。右機盩屋，並卷酆鄠。左曁河華，遂至虢土。上林禁苑，跨谷彌阜。東至鼎湖，邪界細柳。掩長楊而聯五柞，繞黃山而款牛首。繚垣綿聯，四百余裡。植物斯生，動物斯止。眾鳥翩翻，羣獸飈呆。散似驚波，聚以京峙，伯益不能名，隸首不能紀。林麓之饒，於何不有？木則樅括根楠，梓械楩楓。嘉卉灌叢，蔚若鄧林。郁蓊薆薱，橚爽櫹椮。吐葩颶榮，布葉垂陰。草則箴莎營蒯，薇蕨荔苀，王蒭莔台，戎葵懷羊。苯蓴蓬茸，彌皋被岡。筱蕩敷衍，編町成篁。山谷原濕，泱漭無疆。乃有昆明靈沼，黑水玄址。周以金堤，樹以柳杞。豫章珍館，揭焉中峙。牽牛立其左，織女處其右，日月於是乎出入？象扶桑與檬汜。其中則有黿鼉巨鱉，鱣鯉鱮鮦，鮪鯢鱨鯊，修額短項，大日折鼻，詭類殊種。鳥則鹔鹴鴰鴇，鴐鵝鴻鶴。上春候來？季秋就溫。南翔衡陽，北栖雁門。奮隼歸鳧，沸卉軿訇。眾形殊聲，不可勝論。於是孟冬作陰，寒風肅殺。雨雪飄飄，冰霜慘烈。百卉具零，剛蟲搏擊。爾乃振天維，衍地絡，蕩川濱，簸林薄。鳥畢駭，獸咸作，草伏木栖，寓居穴托。起彼集此，霍繹紛泊，在彼靈囿之中，前後無有垠鍔，虞人掌焉，爲之營域。焚萊平場，柞木剪棘。結置百裡，迒杜蹊塞。麀鹿虞虞，騈田逼仄。天子乃駕雕軫，六駿駁。戴翠帽，倚金較。璇弁玉纓?遺光倏爚。建玄弋，樹招搖。栖鳴鳶，曳雲梢。弧旌枉矢，虹旃蛻旄。華蓋承辰，天畢前驅。千乘雷動，萬騎龍趨。屬車之篷，載獫猲獢。匪唯玩好，乃有祕書。小說九百，本自虞初。從容之求，實侯實儲。於是蚩尤秉鉞，奮鬣被般。禁御不若，以知神奸，魑魅魍魎，莫能逢旃。陳虎旅於飛廉，正壘壁乎上蘭。結部曲，整行伍。
-69-
燎京薪，駭雷鼓。縱獵徒，赴長莽。迾卒清候，武士赫怒。緹衣韎韐，睢盱拔扈。光炎燭天庭，囂聲震海浦。河渭爲之波蕩，吳獄爲之陀堵。百禽棱遽，騤瞿奔觸。喪精亡魂，失歸忘趨。投輪關輻，不邀自遇。飛罕潚箾，流鏑𢶉㩧。矢不虛舍，鋌不苟躍。當足見蹍，値輪被轢。僵禽斃獸，爛若磧礫。但觀置羅之所罥結，竿殳之所揘畢。
-70-
叉簇之所攙捔，徒搏之所撞㧙，白日未及移其晷，巳獮其十七八。若夫遊鷮高翬，絕坑逾斥。巉兔聯猭，陵巒超壑。比諸東郭，莫之能獲。乃有迅羽輕足，尋景追括。鳥不暇舉，獸不礙發。青骹擊於韝下，韓盧噬於緤末。及其猛毅髬髵，隅目高匡，威懾兕虎，莫之敢伉。乃使中黃之士，育獲之儔，朱鬕髠髽，植發如竿。袒裼戟手，奎踽盤桓。鼻赤象，圈巨狿，摣狒蝟，?窳狻，揩枳落，突棘藩。梗林爲之靡拉，朴叢爲之摧殘。輕銳僄狡，趫捷之徒，赴洞穴，探封狐。陵重巘，獵昆駼。杪木末，攫獑猢。超殊榛，摕飛鼯。是時，後宮嬖人昭儀之倫，常亞子乘輿。慕賈氏之如皋，《北風》之同車。盤於遊畋，其樂只且。於是鳥獸殫，目觀窮。遷延邪睨，集乎長楊之宮。息行夫，展車馬。收禽舉胔，數課眾寡。置互擺牲，頒賜獲鹵。割鮮野饗;鎬勤賞功。五軍六師，千列盲重。酒車酌醴，方駕授饔。升觴舉燧，旣釂鳴鐘。膳夫馳騎，察貳廉空。炙炮伙，清酤?。皇恩溥怖，洪德施。'徒御悅，士忘罷。巾車命駕?回旆右移。相羊乎五柞之館，旋憩乎昆明之池。登豫章，簡矰紅。蒲且發，弋高鴻。挂白鵲，聯飛龍。磻不待絓，往必加雙。於是命舟牧，爲水嬉。浮鷁首，翳雲芝。垂翟葆，建羽旗。齊枻女，縱悼歌。發引和，校鳴葭。奏《淮南》，度《陽阿》。感河馮，懷湘娥。驚蛔蛹，憚蚊蛇。然後釣魴鱧，緬鰋鲉。摭紫貝，搏耆龜。撈水豹旱潛牛。澤虞是濫，何有春秋？擿漻澥，搜川瀆。布九罭，設罣蔍。摧昆鮞，殄水族。蓬藕拔，蜃蛤剝。逞欲畋斁，效獲麑麃。謬蓼浡浪,乾池滌藪。上無逸飛，下無遺走。攫胎拾卵，紙緣盡取。取樂今日，遑恤我後！

旣定且寧，焉知傾陀？大駕幸乎平樂，張甲乙而襲翠被。攢珍寶之玩好，紛瑰麗以侈靡。臨迥望之廣場，程角抵之妙戲。烏獲扛鼎，都盧尋撞。沖狹燕濯，胸突铦鋒。跳丸劍之揮霍，走索上而相逢。華岳峨峨，岡巒參差。神木靈草，朱實離離.總會仙倡，戲豹舞羆。白虎鼓瑟，蒼龍吹篪。女娥坐而長歌，聲清暢而蜲蛇.洪涯立而指麾,被毛羽之襳襹。度曲未終，雲起雪飛。初若飄飄，後遂霏霏。復陸重閣，轉石成雷。礔礪激而增響，磅蓋象乎天威。巨獸百尋，是爲曼延。神山崔巍，欻從背見。熊虎升而挐攫，猿狖超而高援。怪獸陸梁，大雀踆踆。白象行孕，垂鼻磷囷。海鱗變而成龍，狀婉婉以昷昷。舍利飏飏，化爲仙車，驪駕四鹿,芝蓋九葩。蟾蜍與龜，水人弄蛇。奇幻倏忽，易貌分形。吞刀吐火，雲霧杏冥。畫地成川，流渭通涇。東海黃公，赤刀粵祝。冀厭白虎，卒不能救。挾邪作蠱，於是不售。爾乃建戲車，樹修旃。倀僮程材,上下翩翻。突倒投而跟絓，譬隕絕而復聯。百馬同轡，騁足並馳。撞末之技，態不可彌。彎弓射乎西羌，又顧發乎鮮卑。

於是眾變盡，心酲醉。般樂極，悵懷萃。陰戒期門，微行要屈。降尊就卑，懷璽藏紱。便旋閭閻，周觀郊遂。若神龍之變化，章後皇之爲貴。然後歷掖庭，適歡館。捐衰色，從嬿婉。促中堂之狹坐，羽觴行而無算。祕舞更奏，妙材騁技。妖蠱豔夫夏姬，美聲暢於虞氏。始徐進而嬴形，似不任乎羅綺。嚼清商而卻轉、增嬋娟以此豸。紛縱體而迅赴，若驚鶴之羣罷。振朱屣於盤尊，奮長袖之颯儷。要紹修態，麗服飏菁。眠藐流眄，一顧傾城。展季桑門，誰能不營？列爵十四，竟媚取榮。盛衰無常，唯愛所丁。衞後興於鬢發，飛燕寵於體輕。爾乃逞志究欲，窮身極娛。鑑戒《唐詩》，他人是偸。自君作故，何禮之拘？增昭儀於婕妤，賢旣公而又侯。許趙氏以無上，思致董於有虞。王閎爭坐於側，漢載安而不渝。

高祖創業，繼體承基。暫勞永逸，無爲而治。耽樂是從，何慮何思？多歷年所，二百余期。徒以地沃野豐，百物殷阜;巖險周固，衿帶易守。得之者強，據之者久。流長則難竭，柢深則難朽。故奢泰肆情，馨烈彌茂。鄙生生乎三百之外，傳聞於未聞之者,曾仿佛其若夢，未一隅之能睹。此何與於殷人之屢遷，前八而後五，居相圮耿，不常厥土。盤庚作誥，帥人以苦。方今聖上，同天號於帝皇，掩四海而爲家。富有之業，莫我大也。徒恨不能以靡麗爲國華，獨儉嗇以齷齪。忘《蟋蟀》之謂何？豈欲之而不能，將能之而不欲歟?蒙竊惑焉，願聞所以辯之之說也。