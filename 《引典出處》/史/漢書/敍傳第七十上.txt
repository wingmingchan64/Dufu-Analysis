《漢書·敍傳第七十上》卷一百上，12.4198，中華書局1962年6月
https://zh.wikisource.org/zh-hant/%E6%BC%A2%E6%9B%B8/%E5%8D%B7100%E4%B8%8A
況生三子：伯、斿、穉。伯少受《詩》於-師丹-。大將軍王鳳薦伯宜勸學，召見宴昵殿，容貌甚麗，誦說有法，拜爲中常侍。時上方鄕學，鄭寬中、張禹朝夕入說《尙書》、《論語》於金華殿中，詔伯受焉。旣通大義，又講異同於-許商-，遷奉車都尉。數年，金華之業絕，出與王、許子弟爲羣，在於綺襦紈絝之間，非其好也。