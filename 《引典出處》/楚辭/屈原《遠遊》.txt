《楚辭今注》，湯炳正、李大明、李誠、熊良智注，上海古籍出版社1995年12月

屈原《遠遊》

悲時俗之迫阨[狹隘局促]兮，願輕舉而遠遊。質菲薄[鄙陋]而無因[無所憑藉]兮，焉[何]託乘[乘載]而上浮？
遭沈濁而[當作之]汙穢兮，獨鬱結其誰語？夜耿耿而不寐兮，魂煢煢[king4，同惸惸，孤獨無依貌]而至曙。
惟天地之無窮兮，哀人生之長勤[辛勞]。往者[往古]余弗及兮，來者吾不聞。
步徙倚[徘徊]而遙思兮，怊[ciu1]惝[cong2]怳[fong1，怊惝怳：惆悵失意貌]而乖懷[志意]。意荒忽[恍惚]而流蕩兮，心愁悽而增悲。
神儵忽而不反兮，形枯槁而獨留。內惟省[思考]以端操兮，求正氣[同下精氣]之所由。

漠虛靜以恬[tim4]愉兮，澹無爲而自得。聞赤松之清塵[無爲之境]兮，願承風乎遺則。
貴眞人之休德[善德]兮，美往世之登仙。與化去而不見兮，名聲著而日延[不朽]。
奇傅說[jyut6，傅說死後，精神上託辰星]之託辰星[東方之蒼龍]兮，羨韓衆[仙人]之得一。形穆穆[杳冥]而浸遠[漸遠]兮，離人羣而遁逸。
因氣變[御六氣之變，以遊無窮]而遂曾舉[高舉]兮，忽神奔而鬼怪。時髣髴以遙見兮，精[氣之精]晈晈以往來。
絕氛埃而淑尤[化凶爲吉]兮，終不反其故都。免衆患而不懼兮，世莫知其所如。
恐天時之代序兮，耀靈[日]曄[光明]而西征。微霜降而下淪[下界萬物被摧毀]兮，悼芳草之先零。聊仿佯而逍遙兮，永歷年而無成。誰可與玩斯遺芳[先零芳草]兮，晨向風而舒情。高陽邈以遠兮，余將焉所程[何所取法]。
重曰：春秋忽其不淹[留]兮，奚久留此故居？軒轅不可攀援兮，吾將從王喬而娛戲。
餐六氣而飲沆瀣[hong4 haai6，北方夜半氣]兮，漱[欶，sok3，吮也]正陽[日中]而含朝霞。保神明之清澄兮，精氣入而麤穢除。
順凱風[南風]以從遊兮，至南巢而壹息。見王子而宿之兮，審[究問]壹氣[正氣]之和德。
曰道可受兮[而]不可傳[授]，其小無內兮，其大無垠。無滑[淈，gwat1，亂]而[汝]魂兮，彼將自然。壹氣孔神兮，於中夜存。虛以待之[萬物]兮，無爲之先。庶類以成兮，此德之門。

聞至貴而遂徂兮，忽乎吾將行。仍羽人於丹丘兮，留不死之舊鄕。朝濯髮於湯谷兮，夕晞余身兮九陽。
吸飛泉之微液兮，懷琬琰[jyun2 jim5]之華英。
玉色頩[ping1]以脕[maan6]顏兮，精醇粹而始壯。質銷鑠以汋約[同綽約]兮，神要眇以淫放。
嘉南州之炎德兮，麗桂樹之冬榮。山蕭條而無獸兮，野寂漠其無人。載營魄而登霞兮，掩浮雲而上征。
命天閽其開關兮，排閶闔而望予。召豐隆使先導兮，問大微之所居。集重陽入帝宮兮，造旬始而觀清都。

朝發軔於太儀兮，夕始臨乎於微閭。屯余車之萬乘兮，紛溶與而並馳。駕八龍之婉婉兮，載雲旗之逶蛇。
建雄虹之采旄兮，五色雜而炫燿。服偃蹇以低昂兮，驂連蜷以驕驁。
騎膠葛以雜亂兮，斑漫衍而方行。撰余轡而正策兮，吾將過乎句芒。
歷太皓以右轉兮，前飛廉以啓路。陽杲杲其未光兮，凌天地以徑度。
風伯爲余先驅兮，氛埃辟而清涼。鳳皇翼其承旂[kei4]兮，遇蓐收乎西皇。
擥[攬]彗星以爲旍[旌]兮，舉斗柄以爲麾。叛陸離其上下兮，遊驚霧之流波。
時曖曃[doi6]其曭[tong2]莽兮，召玄武而奔屬。後文昌使掌行兮，選署衆神以並轂。
路曼曼其脩遠兮，徐弭[mai5]節而高厲。左雨師使徑侍兮，右雷公以爲衛。
欲度世以忘歸兮，意姿睢以担[通揭]撟[giu2]。內欣欣而自美兮，聊媮[愉]娛以自樂。
涉青雲以汎濫遊兮，忽臨睨[ngai6]夫舊鄕。僕夫懷余心悲兮，邊馬顧而不行。
思舊故以想像兮，長太息而掩涕。氾容與而遐舉兮，聊抑志而自弭。
指炎神而直馳兮，吾將往乎南疑。覽方外之荒忽兮，沛罔象而自浮。
祝融戒而還衡兮，騰告鸞鳥迎宓[fuk6]妃。張咸池奏承雲兮，二女御九韶歌。
使湘靈鼓瑟兮，令海若舞馮夷。玄螭蟲象並出進兮，形蟉虬而逶蛇。
雌蜺[同霓]便娟以增撓兮，鸞鳥軒翥而翔飛。音樂博衍無終極兮，焉乃逝以俳佪。
舒並節以馳騖兮，逴絕垠乎寒門。軼[jat6]迅風於清源兮，從顓頊乎增冰。
歷玄冥以邪徑兮，乘間維以反顧。召黔嬴而見之兮，爲余先乎平路。

經營四荒兮，周流六漠。上至列𡙇[kyut3]兮，降望大壑。
下崢嶸而無地兮，上寥廓而無天。視儵忽而無見兮，聽惝怳而無聞。超無爲以至清兮，與泰初而爲鄰。