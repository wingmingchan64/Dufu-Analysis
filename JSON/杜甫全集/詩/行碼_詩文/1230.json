{
    "〚1230:1〛": "1230 李鄠縣丈人胡馬行",
    "〚1230:2〛": "",
    "〚1230:3〛": "丈人駿馬名胡騮，前年避胡過金牛。",
    "〚1230:4〛": "迴鞭卻走見天子，朝飲漢水暮靈州。",
    "〚1230:5〛": "自矜胡騮奇絕代，乘出千人萬人愛。",
    "〚1230:6〛": "一聞說盡急難材，轉益愁向駑駘輩。",
    "〚1230:7〛": "頭上銳耳批秋竹，腳下高蹄削寒玉。",
    "〚1230:8〛": "始知神龍別有種，不比俗馬空多肉。",
    "〚1230:9〛": "洛陽大道時再清，累日喜得俱東行。",
    "〚1230:10〛": "鳳臆龍鬐未易識，側身注目長風生。"
}
