{
    "〚5413:1〛": "5413 送大理封主簿五郎親事不合卻赴通州主簿前閬州賢子余與主簿平章鄭氏女子垂欲納采鄭氏伯父京書至女子巳許他族親事遂停",
    "〚5413:2〛": "",
    "〚5413:3〛": "禁臠去東牀，趨庭赴北堂。",
    "〚5413:4〛": "風波空遠涉，琴瑟幾虛張。",
    "〚5413:5〛": "渥水出騏驥，崑山生鳳凰。",
    "〚5413:6〛": "兩家誠款款，中道許蒼蒼。",
    "〚5413:7〛": "頗謂秦晉匹，從來王謝郎。",
    "〚5413:8〛": "青春動才調，白首缺輝光。",
    "〚5413:9〛": "玉潤終孤立，珠明得闇藏。",
    "〚5413:10〛": "餘寒折花卉，恨別滿江鄕。"
}
