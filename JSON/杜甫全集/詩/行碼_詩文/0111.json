{
    "〚0111:1〛": "0111 送孔巢父謝病歸遊江東兼呈李白",
    "〚0111:2〛": "",
    "〚0111:3〛": "巢父掉頭不肯住，東將入海隨煙霧。",
    "〚0111:4〛": "詩卷長留天地間，釣竿欲拂珊瑚樹。",
    "〚0111:5〛": "深山大澤龍蛇遠，春寒野陰風景暮。",
    "〚0111:6〛": "蓬萊織女迴雲車，指點虛無是征路。",
    "〚0111:7〛": "自是君身有仙骨，世人那得知其故。",
    "〚0111:8〛": "惜君只欲苦死留，富貴何如草頭露。",
    "〚0111:9〛": "蔡侯靜者意有餘，清夜置酒臨前除。",
    "〚0111:10〛": "罷琴惆悵月照席，幾歲寄我空中書？",
    "〚0111:11〛": "南尋禹穴見李白，道甫問信今何如？"
}
