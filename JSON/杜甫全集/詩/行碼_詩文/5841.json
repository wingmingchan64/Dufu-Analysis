{
    "〚5841:1〛": "5841 惜別行送劉僕射判官",
    "〚5841:2〛": "",
    "〚5841:3〛": "聞道南行市駿馬，不限匹數軍中須。",
    "〚5841:4〛": "襄陽幕府天下異，主將儉省憂艱虞。",
    "〚5841:5〛": "祇收壯健勝鐵甲，豈因格鬥求龍駒。",
    "〚5841:6〛": "而今西北自反胡，騏驎蕩盡一匹無。",
    "〚5841:7〛": "龍媒眞種在帝都，子孫未落西南隅。",
    "〚5841:8〛": "向非戎事備征伐，君肯辛苦越江湖。",
    "〚5841:9〛": "江湖凡馬多憔悴，衣冠往往乘蹇驢。",
    "〚5841:10〛": "梁公富貴於身疏，號令明白人安居。",
    "〚5841:11〛": "俸錢時散士子盡，府庫不爲驕豪虛。",
    "〚5841:12〛": "以茲報主寸心赤，氣卻西戎迴北狄。",
    "〚5841:13〛": "羅網羣馬藉馬多，氣用驅除出金帛。",
    "〚5841:14〛": "劉侯奉使光推擇，滔滔才略滄溟窄。",
    "〚5841:15〛": "杜陵老翁秋繫船，扶病相識長沙驛。",
    "〚5841:16〛": "強梳白髮提胡盧，手兼菊花路旁摘。",
    "〚5841:17〛": "九州兵革浩茫茫，三歎聚散臨重陽。",
    "〚5841:18〛": "當杯對客忍涕淚，君不覺老夫神內傷。"
}
