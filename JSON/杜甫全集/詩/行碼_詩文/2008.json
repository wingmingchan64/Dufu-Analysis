{
    "〚2008:1〛": "2008 戲爲雙松圖歌[韋偃]",
    "〚2008:2〛": "",
    "〚2008:3〛": "天下幾人畫古松，畢宏已老韋偃少。",
    "〚2008:4〛": "絕筆長風起纖末，滿堂動色嗟神妙。",
    "〚2008:5〛": "兩株慘裂苔蘚皮，屈鐵交錯迴高枝。",
    "〚2008:6〛": "白摧朽骨龍虎死，黑入太陰雷雨垂。",
    "〚2008:7〛": "松根胡僧憩寂寞，厖眉皓首無住著。",
    "〚2008:8〛": "偏袒右肩露雙腳，葉裏松子僧前落。",
    "〚2008:9〛": "韋侯韋侯數相見，我有一匹好東絹，",
    "〚2008:10〛": "重之不減錦繡段。",
    "〚2008:11〛": "已令拂拭光凌亂，請公放筆爲直幹。"
}
