{
    "〚5261:1〛": "5261 虎牙行",
    "〚5261:2〛": "",
    "〚5261:3〛": "秋風欻吸吹南國，天地慘慘無顏色。",
    "〚5261:4〛": "洞庭揚波江漢迴，虎牙銅柱皆傾側。",
    "〚5261:5〛": "巫峽陰岑朔漠氣，峯巒窈窕溪谷黑。",
    "〚5261:6〛": "杜鵑不來猿狖寒，山鬼幽憂雪霜逼。",
    "〚5261:7〛": "楚老長嗟憶炎瘴，三尺角弓兩斛力。",
    "〚5261:8〛": "壁立石城橫塞起，金錯旌竿滿雲直。",
    "〚5261:9〛": "漁陽突騎獵青丘，犬戎鎖甲聞丹極。",
    "〚5261:10〛": "八荒十年防盜賊，",
    "〚5261:11〛": "征戍誅求寡妻哭，遠客中宵淚霑臆！"
}
