{
    "〚1079:1〛": "1079 題李尊師松樹障子歌",
    "〚1079:2〛": "",
    "〚1079:3〛": "老夫清晨梳白頭，玄都道士來相訪。",
    "〚1079:4〛": "握髮呼兒延入戶，手提新畫青松障。",
    "〚1079:5〛": "障子松林靜杳冥，憑軒忽若無丹青。",
    "〚1079:6〛": "陰崖卻承霜雪幹，偃蓋反走虯龍形。",
    "〚1079:7〛": "老夫生平好奇古，對此興與精靈聚。",
    "〚1079:8〛": "已知仙客意相親，更覺良工心獨苦。",
    "〚1079:9〛": "松下丈人巾屨同，偶坐似是商山翁。",
    "〚1079:10〛": "悵望聊歌紫芝曲，時危慘淡來悲風。"
}
