{
    "〚1225:1〛": "1225 湖城東遇孟雲卿復歸劉顥宅宿宴飲散因爲醉歌",
    "〚1225:2〛": "",
    "〚1225:3〛": "疾風吹塵暗河縣，行子隔手不相見。",
    "〚1225:4〛": "湖城城東一開眼，駐馬偶識雲卿面。",
    "〚1225:5〛": "況非劉顥爲地主，懶迴鞭轡成高宴。",
    "〚1225:6〛": "劉侯歎我攜客來，置酒張燈促華饌。",
    "〚1225:7〛": "且將款曲終今夕，休語艱難尙酣戰。",
    "〚1225:8〛": "照室紅爐促曙光，縈窗素月垂文練。",
    "〚1225:9〛": "天開地裂長安陌，寒盡春生洛陽殿。",
    "〚1225:10〛": "豈知驅車復同軌？可惜刻漏隨更箭。",
    "〚1225:11〛": "人生會合不可常，庭樹雞鳴淚如線。"
}
