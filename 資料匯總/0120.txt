
【詩文】
鄭駙馬宅宴洞中

主家陰洞細煙霧。留客夏簟清琅玕。
春酒杯濃琥珀薄。冰漿碗碧瑪瑙寒。
誤疑茅堂過江麓。已入風磴霾雲端。
自是秦樓壓鄭谷。時聞雜佩聲珊珊。

陳永明《杜甫全集粵音注音》
【注音】
鄭駙馬宅宴洞中
zeng6 fu6 maa5 zaak6 jin3 dung6 zung1

主家陰洞細煙霧，留客夏簟清琅玕。
zyu2 gaa1 jam1 dung6 sai3 jin1 mou6, lau4 haak3 haa6 tim5 cing1 long4 gon1
仄平平仄仄平仄，平仄仄仄平平平
-----------------------------------------------------
春酒杯濃琥珀薄，冰漿碗碧瑪瑙寒。
ceon1 zau2 bui1 nung4 fu2 paak3 bok6, bing1 zoeng1 wun2 bik1 maa5 nou5 hon4
平仄平平仄仄仄，平平仄仄仄仄平
-----------------------------------------------------
誤疑茅堂過江麓，已入風磴霾雲端。
ng6 ji4 maau4 tong4 gwo3 gong1 luk1, ji5 jap6 fung1 dang3 maai4 wan4 dyun1
仄平平平仄平仄，仄仄平仄平平平（出句特定平仄）
-----------------------------------------------------
自是秦樓壓鄭谷，時聞雜佩聲珊珊。
zi6 si6 ceon4 lau4 aat3 zeng6 guk1, si4 man4 zaap6 pui3 sing1 saan1 saan1
仄仄平平仄仄仄，平平仄仄平平平（拗救）

【韻部】
玕：寒韻
寒：寒韻
端：寒韻
珊：寒韻

【體裁】
七律

【補充說明】
此詩多拗句。關於「薄」、「麓」、「谷」，見仇兆鰲《杜詩詳註》。然「薄」屬藥韻，「麓」、「谷」屬屋韻。

〖分行討論〗
【題解】
仇：朱注：此詩乃天寶四五載歸長安後作。黃鶴以駙馬洞中與鄭氏東亭爲一處，誤矣。錢箋：《長安志》：蓮花洞在神禾原鄭駙馬之居，杜詩所謂「主家陰洞」者也。鶴注：唐史：臨晉公主，皇甫淑妃所生，下嫁鄭潛曜。公所撰《皇甫淑妃碑》：鄭潛曜尙臨晉公主，乃代國長公主之子，官曰光祿卿，爵曰駙馬都尉。又云：甫忝鄭莊之賓客，遊竇主之山林。開元二十三年葬於河南縣。公主戚然謂左右曰：「自我之西，歲陽再紀。」乃以詩文見託。則是碑作於天寶四載矣。
今：這首詩當是天寶五年（746）杜甫入長安後作。鄭駙馬指鄭潛曜，鄭潛曜爲鄭虔之侄。玄宗女臨晉公主，皇甫淑妃所生，下嫁鄭潛曜，時官光祿卿，爵曰駙馬都尉。當時杜甫「忝鄭莊之賓客，遊竇主之園林」（《唐故德儀贈淑妃皇甫氏神道碑》），與鄭潛曜及公主過從甚密。此詩卽反映了這種情況。

【詩句】
主家陰洞細煙霧。留客夏簟清琅玕。
【注釋】今：主家：公主之家，卽臨晉公主之家。
【注釋】仇：主家陰洞：《漢書·東方朔傳》董偃出入主家。注：公主之家也。《拾遺記》洞穴陰源，下通地脈。陶開虞曰：主家陰洞四字，若今人爲之，近於諧謔矣。
【注釋】今：陰洞：幽深的洞府。
【注釋】今：細煙霧：煙霧蒙蒙的樣子。
【注釋】仇：煙霧：鮑照詩：重拾煙霧迹。
【大意】今：寫鄭駙馬宅洞口的幽陰。
【注釋】仇：留客：戴暠詩：揮金留客坐。
【注釋】仇：夏簟：江淹《別賦》：夏簟清兮晝不暮。
【注釋】今：夏簟：夏天所用的竹席。
【注釋】仇：清琅玕：《書》：厥貢惟球琳琅玕。《本草》蘇業注：琅玕有五色，青者入藥爲勝。《《靈異兼圖》載：琅玕青色，生海底，以網挂得之，初出水紅色，久而青黒，擊之有金石之聲，與珊瑚相類。趙曰：詩家多以琅玕比竹。
【注釋】今：清琅玕：此作「青琅玕」，青色的美石。琅玕，像珠子的美石。
【大意】今：言留客的竹席像青色的美石。
【譯文】譯：主家的蓮花洞口幽陰清雅，飄著細細的煙霧。當此盛夏季節留我宴飲，坐在琅玕一樣的青翠的竹席上。

春酒杯濃琥珀薄。冰漿碗碧瑪瑙寒。
【注釋】今：春酒：用棗或稻子釀酒，冬釀春熟。
【注釋】今：琥珀：礦物名，黃褐色透明體，可作香料和裝飾品。永明按：松科松屬植物的樹脂化石。
【注釋】仇：春酒杯濃琥珀薄：朱瀚曰：李德林詩：壺盛仙客酒，瓶貯帝臺漿。頷聯本此。《詩》：爲此春酒。
【注釋】今：冰漿：帶冰的飲料。
【注釋】今：瑪瑙：礦物名，主要成分是氧化硅，顏色美麗，質細膩耐磨，可做裝飾品。永明按：Agate，石英的一種隱晶質變體。
【注釋】仇：冰漿碗碧瑪瑙寒：蕭子範詩：握中清酒瑪瑙鐘，裾邊雜佩琥珀紅。陳藏器《本草》：琥珀出罽賓國。陶隱居曰：松脂入地千年，化爲琥珀。陸機樂府：渴飲堅冰漿。魏文帝《瑪瑙賦序》曰：瑪瑙，玉屬也，出自西域，文理交錯，有似馬腦，因以名之。楊衒之《洛陽伽藍記》：元琛酒器，有水晶鉢、瑪瑙琉璃碗、赤玉巵數十枚。
【大意】今：以精麗的器物寫出留客。
【譯文】譯：薄薄的琥珀杯中斟滿濃濃的春酒，碧綠的瑪瑙碗裏盛上寒冷的冰水。

誤疑茅堂過江麓。已入風磴霾雲端。
【注釋】仇：茅堂：謝莊詩：訪德茅堂陰。
【注釋】今：江麓：江邊的大林。
【注釋】仇：麓：服虔曰：麓，大林也。
【注釋】仇：風磴：鮑照詩：旣類風門磴，復象天井壁。風磴，登陟之路，凌風而上也。
【注釋】今：風磴：登山的路，如凌風而上。
【注釋】今：霾：天空昏暗的樣子。此指渺遠迷茫的樣子。
【注釋】仇：雲端：陸機詩：飛升躡雲端。
【大意】今：讓人誤以爲茅屋是在江邊大林的那邊，凌風而上的山路遠上雲端，極寫洞中陰涼的情況。
【譯文】譯：草堂清涼無比，使人誤以爲正從江底通過，又好像沿著石磴凌風而上埋入雲端。

自是秦樓壓鄭谷。時聞雜佩聲珊珊。
【注釋】仇：秦樓：《列仙傳》：秦穆公以女弄玉妻蕭史，日於樓上吹簫作鳳鳴，鳳止其屋，一旦夫妻皆隨鳳去。殷謀詩：秦樓出佳麗。
【注釋】今：秦樓：指駙馬與公主。
【注釋】仇：鄭谷：《揚子法言》：谷口鄭子眞，耕於巖石之下，名震京師。鄭樸，字子眞，漢成帝時人。
【注釋】今：鄭谷：揚雄《法言》：「谷口鄭子眞，耕於岩石之下，名震京師。」此借指鄭宅。
【注釋】今：雜佩：各種佩飾之物。
【注釋】仇：聲珊珊：宋玉《神女賦》：動霧縠以徐步兮，拂墀聲之珊珊。
【注釋】今：珊珊：佩飾互相碰撞的聲音。
【譯文】譯：自然這秦氏山樓要壓過鄭氏山谷，何況還時時聽到珊珊的雜佩聲響。

〖通篇討論〗

王嗣奭《杜臆》評論
前四句寫出驕貴氣象，大是驚人。後頗不稱，然「茅堂」、「風磴」，律詩有之，亦覺變幻。閱後《重題》有「翠微」、「崩石」語，則「風磴霾雲」亦是實景。

楊倫《杜詩鏡銓》評論


仇兆鰲《杜詩詳註》評論
律詩中二聯，須用虛實相生，方見變化。此詩，頷聯敍事濃麗，腹聯寫景蕭疏，前實後虛，乃安頓章法也。
《毛詩》如《兔罝》、《魚麗》等篇，皆隔句用韻。韓昌黎作《張徹墓銘》，上下韻腳仄平迭用，亦效此體。如此詩三五七句末，疊用薄、麓、谷三字，古韻屋陌相通，豈亦效隔句韻耶？但律詩從無此格，他本江麓作江底，中換一音，則薄谷便不礙矣。考公詩多用江渚，底宜作渚。
李天生曰：少陵七律百六十首，惟四首疊用仄字，如《江村》詩連用局、物二字，考他本「多病所須惟藥物」作「幸有故人分祿米」，於局字不疊矣。《江上値水》詩連用興、釣二字。考黃鶴本，「老去詩篇渾漫興」作「老去詩篇渾漫與」，於釣字不疊矣。《秋興》詩連用月、黒二字，考黃鶴本，「織女機絲虛夜月」作「織女機絲虛月夜」，於黒字不疊矣。可見「晚節漸於詩律細」，凡上尾仄聲，原不相犯也。
沈約標律詩八病，有平頭、上尾、蜂腰、鶴膝等名，不可不知。若大韻、小韻、正紐、旁紐，尙非所重。所謂平頭者，前句上二字，與後句上二字同聲，如古詩「今日良宴會，歡樂難具陳」，今、歡同聲，日、樂同聲，是平頭也。又如「朝雲晦初景，丹池晚飛雪」，「飄披聚還散，吹揚凝其威」四句上二字皆平聲，是平頭也。又如周王襃詩「髙箱照云母，壯馬飾當顱。單衣火浣布，利劍水精珠」四句疊用四物，而每物各用一虛一實字面，亦平頭也。又如杜摯詩「伊摯爲媵臣，呂望身操竿。夷吾困商販，甯戚對牛歎。食其處監門，淮陰飢不餐」，疊引古人，皆在句首，是亦平頭也。所謂上尾者，上句尾字與下句尾字，俱用平聲。雖韻異而聲則同，是犯上尾。如古詩「西北有髙樓，上與浮雲齊」，樓與齊皆平聲，又如「庭陬有若榴，綠葉含丹榮」，榴與榮亦平聲也。又一句尾字與三句尾字連用同聲，是亦上尾。如古詩「客從遠方來，遺我一書札。上言長相思，下言久離別」，來、思皆平聲。又如「新制齊紈素，皎潔如霜雪。裁爲合歡扇，團圓似秋月」，素、扇皆去聲，亦犯上尾矣。其在七律，如杜詩「春酒杯濃琥珀薄」與「誤疑茅堂入江麓」同係入聲。王維詩「新豐樹里行人度」與「聞道甘泉能獻賦」，去聲同韻，皆犯上尾也。又如杜《秋興》詩「西望瑤池降王母，東來紫氣滿函關。雲移雉尾開宮扇，日繞龍鱗識聖顏」，王母、函關、宮扇、聖顏，俱在句尾，未免疊足，亦犯上尾。若「林花著雨臙脂落，水荇牽風翠帶長。龍虎新軍深駐輦，芙蓉別殿漫焚香」，前聯拈落、長二字於句尾，後聯移深、漫二字於上面，便不犯同矣。《蔡寬夫詩話》云：蜂腰鶴膝，蓋出於雙聲之變。若五字首尾皆濁音，中一字獨清，則兩頭大而中間小，卽爲蜂腰。若五字首尾皆清音，中一字獨濁，則兩頭細而中間粗，卽爲鶴膝矣。今按張衡詩「邂逅承際會」是以濁夾清，爲蜂腰也。如傅玄詩「徽音冠青雲」是以清夾濁，爲鶴膝也。舊注以「客從遠方來」、「上言長相思」爲鶴膝，意不分明。所謂大韻者，如微、暉同韻，上句第一字不得與下句第五字相犯。阮籍詩「微風照羅袂，明月耀清暉」，是也。所謂小韻者，如清、明同韻，上句第四字不得與下句第一字相犯。詩云「薄帷鑒明月，清風吹我襟」，是也。所謂正紐者，如溪、起、憩三字爲一紐，上句有溪字，下句再用憩字。庾闡詩「朝濟清溪岸，夕憩五龍泉」，是正紐也。所謂旁紐者，如長、梁同韻，長上聲爲丈，上句首用丈字，下句首用梁字，是亦相犯。詩云「丈夫且安坐，梁塵將欲起」，此旁紐也。在七律，如杜詩「遠開山嶽散江湖」，山、散爲正紐。如「丈人才力猶強健」，丈、強爲旁紐矣。此外又有雙聲疊韻之法。《南史》王元謨問謝莊曰：「何者爲雙聲？何者爲疊韻？」答曰：「互、護爲雙聲，磝、碻爲疊韻。」《學林新編》曰：雙聲者，同音而不同韻。疊韻者，同音而又同韻也。如李羣玉詩「方穿詰曲崎嶇路，又聽鉤輈格磔聲」，詰曲、崎嶇，乃雙聲。鉤輈、格磔，乃疊韻也。蔡寬夫曰：如杜詩「卑枝低結子，接葉暗巢鶯」，卽疊韻也。僧皎然《詩評》曰：沈休文酷裁八病，碎用四聲，故風雅殆盡。後人天機不高，多爲沈法所媚，懵然隨流，溺而不返矣。

〖參考書目〗
全：《全唐詩》
地：《地名詞典》
仇：仇兆鰲《杜詩詳註》
疊：周春《杜詩雙聲疊韻譜括略》
今：張志烈主編《杜詩全集（今注本）》
名：《名家注評全唐詩》
顧：顧宸《辟疆園杜詩註解》
朱：朱鶴齡《杜工部詩集輯注》
楊：楊倫《杜詩鏡銓》
浦：浦起龍《讀杜心解》
奭：王嗣奭《杜臆》
蕭：蕭滌非主編《杜甫全集校注》
默：詩集
郭：郭知達《新刊校定集注杜詩》
錢：錢謙益《錢注杜詩》
粵：陳永明《杜甫全集粵音注音》
約：陳永明《杜詩約注》
筆：陳永明《讀杜筆記》
譯：韓成武、張志民《杜甫詩全譯》
榷：徐仁甫《杜詩注解商榷》

=====================================================

本頁內容以一 PHP 程式生成，並於每次詩文內容有重要改動之後更新。
The contents of this page is generated by a PHP program
and is updated after major changes in the original texts.
All contents copyright 2023-2024 © 陳永明 Wing Ming Chan
