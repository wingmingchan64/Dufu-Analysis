
【詩文】
追酬故高蜀州人日見寄[幷序]

開文書帙中。檢所遺忘。因得故高常侍適往居在成都時。高任蜀州刺史。人日相憶見寄詩。淚灑行間。讀終篇末。自枉詩已十餘年。莫記存沒。又六七年矣。老病懷舊。生意可知。今海內忘形故人。獨漢中王瑀與昭州敬使君超先在。愛而不見。情見乎辭。大曆五年正月二十一日。卻追酬高公此作。因寄王及敬弟。

自蒙蜀州人日作。不意清詩久零落。
今晨散帙眼忽開。逬淚幽吟事如昨。
嗚呼壯士多慷慨。合沓高名動寥廓。
歎我悽悽求友篇。感時鬱鬱匡君略。
錦里春光空爛漫。瑤墀侍臣已冥寞。
瀟湘水國傍黿鼉。鄠杜秋天失雕鶚。
東西南北更堪論。白首扁舟病獨存。
遙拱北辰纏寇盜。欲傾東海洗乾坤。
邊塞西蕃最充斥。衣冠南渡多崩奔。
鼓瑟至今悲帝子。曳裾何處覓王門。
文章曹植波瀾闊。服食劉安德業尊。
長笛誰能亂愁思。昭州詞翰與招魂。

陳永明《杜甫全集粵音注音》
【注音】
追酬故高蜀州人日見寄
zeoi1 cau4 gu3 gou1 suk6 zau1 jan4 jat6 gin3 gei3

開文書帙中，檢所遺忘，因得故高常侍適往居在成都時，高任蜀州刺史，人日相憶見寄詩，淚灑行間，讀終篇末，自枉詩已十餘年，莫記存沒，又六七年矣，老病懷舊，生意可知，今海內忘形故人，獨漢中王瑀與昭州敬使君超先在，愛而不見，情見乎辭，大曆五年正月二十一日，卻追酬高公此作，因寄王及敬弟
hoi1 man4 syu1 dit6 zung1, gim2 so2 wai4 mong4, jan1 dak1 gu3 gou1 soeng4 si6 sik1 wong5 geoi1 zoi6 sing4 dou1 si4, gou1 jam6 suk6 zau1 ci3 si2, jan4 jat6 soeng1 jik1 gin3 gei3 si1, leoi6 saa2 hong4 gaan1, duk6 zung1 pin1 mut6, zi6 wong2 si1 ji5 sap6 jyu4 nin4, mok6 gei3 cyun4 mut6, jau6 luk6 cat1 nin4 ji5, lou5 bing6 waai4 gau6, sang1 ji3 ho2 zi1, gam1 hoi2 noi6 mong4 jing4 gu3 jan4, duk6 hon3 zung1 wong4 jyu5 jyu5 ciu1 zau1 ging3 si3 gwan1 ciu1 sin1 zoi6, oi3 ji4 bat1 gin3, cing4 jin6 fu4 ci4, daai6 lik6 ng5 nin4 zing1 jyut6 ji6 sap6 jat1 jat6, koek3 zeoi1 cau4 gou1 gung1 ci2 zok3, jan1 gei3 wong4 kap6 ging3 dai6
自蒙蜀州人日作，不意清詩久零落
zi6 mung4 suk6 zau1 jan4 jat6 zok3, bat1 ji3 cing1 si1 gau2 ling4 lok6
-----------------------------------------------------
今晨散帙眼忽開，逬淚幽吟事如昨
gam1 san4 saan3 dit6 ngaan5 fat1 hoi1, bing3 leoi6 jau1 jam4 si6 jyu4 zok3
-----------------------------------------------------
嗚呼壯士多慷慨，合沓高名動寥廓
wu1 fu1 zong3 si6 do1 kong2 koi3, hap6 daap6 gou1 ming4 dung6 liu4 kwok3
-----------------------------------------------------
歎我悽悽求友篇，感時鬱鬱匡君略
taan3 ngo5 cai1 cai1 kau4 jau5 pin1, gam2 si4 wat1 wat1 hong1 gwan1 loek6
-----------------------------------------------------
錦里春光空爛漫，瑤墀侍臣已冥寞
gam2 lei5 ceon1 gwong1 hung1 laan6 maan6, jiu4 ci4 si6 san4 ji5 ming4 mok6
-----------------------------------------------------
瀟湘水國傍黿鼉，鄠杜秋天失雕鶚
siu1 soeng1 seoi2 gwok3 bong6 jyun4 to4, wu6 dou6 cau1 tin1 sat1 diu1 ngok6
-----------------------------------------------------
東西南北更堪論，白首扁舟病獨存
dung1 sai1 naam4 bak1 gang3 ham1 leon4, baak6 sau2 pin1 zau1 bing6 duk6 cyun4
-----------------------------------------------------
遙拱北辰纏寇盜，欲傾東海洗乾坤
jiu4 gung2 bak1 san4 cin4 kau3 dou6, juk6 king1 dung1 hoi2 sai2 kin4 kwan1
-----------------------------------------------------
邊塞西蕃最充斥，衣冠南渡多崩奔
bin1 coi3 sai1 faan4 zeoi3 cung1 cik1, ji1 gun1 naam4 dou6 do1 bang1 ban1
-----------------------------------------------------
鼓瑟至今悲帝子，曳裾何處覓王門
gu2 sat1 zi3 gam1 bei1 dai3 zi2, jai6 geoi1 ho4 cyu3 mik6 wong4 mun4
-----------------------------------------------------
文章曹植波瀾闊，服食劉安德業尊
man4 zoeng1 cou4 zik6 bo1 laan4 fut3, fuk6 sik6 lau4 on1 dak1 jip6 zyun1
-----------------------------------------------------
長笛誰能亂愁思，昭州詞翰與招魂
coeng4 dek6 seoi4 nang4 lyun6 sau4 si1, ciu1 zau1 ci4 hon6 jyu5 ziu1 wan4

【韻部】
作：藥韻
落：藥韻
昨：藥韻
廓：藥韻
略：藥韻
寞：藥韻
鶚：藥韻
論：元韻
存：元韻
坤：元韻
奔：元韻
門：元韻
尊：元韻
魂：元韻

【體裁】
七古

〖分行討論〗
5941追酬故高蜀州人日見寄[幷序]

開文書帙中。檢所遺忘。因得故高常侍適往居在成都時。高任蜀州刺史。人日相憶見寄詩。淚灑行間。讀終篇末。自枉詩已十餘年。莫記存沒。又六七年矣。老病懷舊。生意可知。今海內忘形故人。獨漢中王瑀與昭州敬使君超先在。愛而不見。情見乎辭。大曆五年正月二十一日。卻追酬高公此作。因寄王及敬弟。

自蒙蜀州人日作。不意清詩久零落。

今晨散帙眼忽開。逬淚幽吟事如昨。

嗚呼壯士多慷慨。合沓高名動寥廓。

歎我悽悽求友篇。感時鬱鬱匡君略。

錦里春光空爛漫。瑤墀侍臣已冥寞。

瀟湘水國傍黿鼉。鄠杜秋天失雕鶚。

東西南北更堪論。白首扁舟病獨存。

遙拱北辰纏寇盜。欲傾東海洗乾坤。

邊塞西蕃最充斥。衣冠南渡多崩奔。

鼓瑟至今悲帝子。曳裾何處覓王門。

文章曹植波瀾闊。服食劉安德業尊。

長笛誰能亂愁思。昭州詞翰與招魂。

〖通篇討論〗

〖參考書目〗
全：《全唐詩》
地：《地名詞典》
仇：仇兆鰲《杜詩詳註》
疊：周春《杜詩雙聲疊韻譜括略》
今：張志烈主編《杜詩全集（今注本）》
名：《名家注評全唐詩》
顧：顧宸《辟疆園杜詩註解》
朱：朱鶴齡《杜工部詩集輯注》
楊：楊倫《杜詩鏡銓》
浦：浦起龍《讀杜心解》
奭：王嗣奭《杜臆》
蕭：蕭滌非主編《杜甫全集校注》
默：詩集
郭：郭知達《新刊校定集注杜詩》
錢：錢謙益《錢注杜詩》
粵：陳永明《杜甫全集粵音注音》
約：陳永明《杜詩約注》
筆：陳永明《讀杜筆記》
譯：韓成武、張志民《杜甫詩全譯》
榷：徐仁甫《杜詩注解商榷》

=====================================================

本頁內容以一 PHP 程式生成，並於每次詩文內容有重要改動之後更新。
The contents of this page is generated by a PHP program
and is updated after major changes in the original texts.
All contents copyright 2023-2024 © 陳永明 Wing Ming Chan
