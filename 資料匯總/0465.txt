秋雨歎三首

其一

雨中百草秋爛死。階下決明顏色鮮。
著葉滿枝翠羽蓋。開花無數黃金錢。
涼風蕭蕭吹汝急。恐汝後時難獨立。
堂上書生空白頭。臨風三嗅馨香泣。

其二

闌風長雨秋紛紛。四海八荒同一雲。
去馬來牛不復辨。濁涇清渭何當分。
禾頭生耳黍穗黑。農夫田父無消息。
城中斗米換衾裯。相許寧論兩相直。

其三

長安布衣誰比數。反鎖衡門守環堵。
老夫不出長蓬蒿。稚子無憂走風雨。
雨聲颼颼催早寒。胡雁翅濕高飛難。
秋來未曾見白日。泥污后土何時乾。

陳永明《杜甫全集粵音注音》
【注音】
秋雨歎三首
cau1 jyu5 taan3 saam1 sau2

其一
雨中百草秋爛死，階下決明顏色鮮。
jyu5 zung1 baak3 cou2 cau1 laan6 sei2, gaai1 haa6 kyut3 ming4 ngaan4 sik1 sin1
-----------------------------------------------------
著葉滿枝翠羽蓋，開花無數黃金錢。
zoek6 jip6 mun5 zi1 ceoi3 jyu5 goi3, hoi1 faa1 mou4 sou3 wong4 gam1 cin4
-----------------------------------------------------
涼風蕭蕭吹汝急，恐汝後時難獨立。
loeng4 fung1 siu1 siu1 ceoi1 jyu5 gap1, hung2 jyu5 hau6 si4 naan4 duk6 lap6
-----------------------------------------------------
堂上書生空白頭，臨風三嗅馨香泣。
tong4 soeng6 syu1 sang1 hung1 baak6 tau4, lam4 fung1 saam1 cau3 hing1 hoeng1 jap1
其二
闌風長雨秋紛紛，四海八荒同一雲。
laan4 fung1 zoeng6 jyu5 cau1 fan1 fan1, sei3 hoi2 baat3 fong1 tung4 jat1 wan4
-----------------------------------------------------
去馬來牛不復辨，濁涇清渭何當分。
heoi3 maa5 loi4 ngau4 bat1 fau6 bin6, zuk6 ging1 cing1 wai6 ho4 dong1 fan1
-----------------------------------------------------
禾頭生耳黍穗黑，農夫田父無消息。
wo4 tau4 sang1 ji5 syu2 seoi6 hak1, nung4 fu1 tin4 fu2 mou4 siu1 sik1
-----------------------------------------------------
城中斗米換衾裯，相許寧論兩相直。
sing4 zung1 dau2 mai5 wun6 kam1 cau4, soeng1 heoi2 ning4 leon4 loeng5 soeng1 zik6
其三
長安布衣誰比數，反鎖衡門守環堵。
coeng4 on1 bou3 ji1 seoi4 bei2 sou3, faan2 so2 hang4 mun4 sau2 waan4 dou2
-----------------------------------------------------
老夫不出長蓬蒿，稚子無憂走風雨。
lou5 fu1 bat1 ceot1 zoeng2 pung4 hou1, zi6 zi2 mou4 jau1 zau2 fung1 jyu5
-----------------------------------------------------
雨聲颼颼催早寒，胡雁翅濕高飛難。
jyu5 sing1 sau1 sau1 ceoi1 zou2 hon4, wu4 ngaan6 ci3 sap1 gou1 fei1 naan4
-----------------------------------------------------
秋來未曾見白日，泥污后土何時乾？
cau1 loi4 mei6 cang4 gin3 baak6 jat6, nai4 wu1 hau6 tou2 ho4 si4 gon1

【韻部】
鮮：先韻
錢：先韻
急：緝韻
立：緝韻
泣：緝韻
紛：文韻
雲：文韻
分：文韻
黑：職韻
息：職韻
直：職韻
堵：麌韻
雨：麌韻
寒：寒韻
難：寒韻
乾：寒韻

【體裁】
〚0465:1:〛七古
〚0465:2:〛七古
〚0465:3:〛七古

【補充說明】
〚0465:3:19.1.6-7〛「比數」之「數」讀去聲。上聲之「數」屬麌韻，可能只是巧
合。第一首首句「秋爛死」
〚0465:1:5.1.5-7〛不入韻，故「誰比數」亦不必入韻。

〖分行討論〗
【題解】
黃：洙曰此詩刺時之暴虐故取詩北風其涼意。
◯補注。鶴曰天寶十三載秋大霖雨六旬不止帝憂楊國忠取禾之善者獻之曰雨雖多不害稼也五行志云天寶十三載秋大霖雨又云以苦雨潦罷陳希烈相韋見素此詩當是其年作。
郭：秋雨歎三首

【詩句】
〚5〛雨中百草秋爛死。階下決明顏色鮮。
【注釋】郭：雨中百草秋爛死：
【注釋】名：決明：卽甘菊。宋史鑄《百菊集譜》：注杜者，以爲《本草》決明子。此物乃七月作花，開如白扁豆，葉極稀疏，焉得有翠羽蓋與黃金錢耶？彼蓋不知甘菊一名石決，爲其明目去翳，與石決明同功，故吳楚間呼爲石決，子美所歎，正指此花。注家乃認爲決明子，疏矣。
【注釋】黃：階下決明顏色鮮：修可曰本草圖經云決明夏初生苗七月有花黃白色趙曰百草以秋而多雨則爛死也宜矣而決明方以鮮明之色黃花翠葉而獨榮以譬君子在患難之中而獨立也。
【注釋】郭：階下決明顏色鮮：
【大意】今：決明：決明草，豆科植物。

〚6〛著葉滿枝翠羽蓋。開花無數黃金錢。
【注釋】黃：著葉滿枝翠羽蓋：彥輔曰東京賦樹翠羽之高蓋。
【注釋】郭：著葉滿枝翠羽蓋：
【注釋】黃：開花無數黃金錢：定功曰神農本草決明子生龍門川澤間與石決明同功皆主明目故有決明之號圖經云夏初生苗根蔕紫色葉似苜蓿而大七月有花黃白色其子作穗似青菉豆而銳也彥輔曰此傷特立獨行之君子不得時也。
【注釋】郭：開花無數黃金錢：
【大意】今：羽蓋：用鳥羽製成的車蓋。

〚7〛涼風蕭蕭吹汝急。恐汝後時難獨立。
【注釋】名：汝：指決明。
【注釋】郭：涼風蕭蕭吹汝急：
【注釋】名：後時：異日。
【注釋】郭：恐汝後時難獨立：

〚8〛堂上書生空白頭。臨風三嗅馨香泣。
【注釋】名：堂上書生：甫自謂。
【注釋】名：空白頭：歎己愛莫能助。
【注釋】黃：堂上書生空白頭：洙曰莊子魯侯讀書堂上蘇曰邵平魯堂白頭書生焉敢輕議朝廷事。
【注釋】郭：堂上書生空白頭：
【注釋】名：三嗅：《論語·鄕黨》：「曰：『山梁雌雉，時哉！時哉！』子路供之，三嗅而作。」
【注釋】黃：臨風三嗅馨香泣：洙曰語子路共之三嗅而作嗅香而泣傷巳之不見用而無救於時也蘇曰陳江總重九日見菊花采視之久謂席上賓客曰元亮若見必不使混於蕕草中至醉又語客曰三嗅三憶古人使人三泣眾客慘然師曰百草爛死言虐政害物也決明佳蔬也食之能決去眼昏以益其明喩九齡引忠諫諍開其聰明去其昏蔽時林甫進用在上九齡罷黜在下不以不用而憔悴其色故云階下決明顏色鮮葉滿枝花無數不以風雨而搖落喩君子遭患難而節操愈固不凋喪也涼風以譬刻薄之小人時林甫國忠之徒擠陷九齡雖九齡獨立自守恐亦不免禍也故云涼風蕭蕭吹汝急恐汝後時難獨立堂上書生甫自謂也空白頭爲國家憂故頭白昔王羲之當晉亂終日撚花鬚嗅香顰蹙無言時人不會其意蓋憂晉國之亂故也今甫臨風三嗅傷九齡有馨香之德而爲姦人所逐寧不憂思而泣乎。
【注釋】郭：臨風三嗅馨香泣：
【大意】今：決明爲秋風所吹不能久存而徒具芬芳，與自己身世相似，傷決明實則自傷。

〚12〛闌風長雨秋紛紛。四海八荒同一雲。
【注釋】黃：闌風長雨秋紛紛：趙曰闌珊之風沉伏之雨言其風雨之不已也闌如謝靈運闌暑之闌伏如左傳夏無伏陰之伏也舊引楚辭光風泛崇蘭以伏爲三伏非是。
【注釋】郭：闌風長雨秋紛紛：
【注釋】黃：四海八荒同一雲：詩上天同雲。彥輔曰。風言號令。雨言德澤。雲障蔽。令萬里一同。見陰小之盛也。
【注釋】郭：四海八荒同一雲：

〚13〛去馬來牛不復辨。濁涇清渭何當分。
【大意】今：因雨水過多，河流寬闊，連對岸是牛是馬也難以分辨。
【注釋】郭：去馬來牛不復辨：
【注釋】名：去馬來牛不復辨：《莊子·秋水》：「秋水時至，百川灌河，涇流之大，兩涘渚涯之間，不辨牛馬。」
【注釋】黃：濁涇清渭何當分：洙曰莊子秋水時至百川灌河涇流之大兩涘渚涯之間不辯牛馬趙曰以多雨而水漲岸遠所以不辯馬牛也芻曰潘岳西征賦北有清渭濁涇。◯補注。希曰左傳僖四年風馬牛不相及疏云馬逐上風而去牛逐下風而來故曰不相及也。
【注釋】郭：濁涇清渭何當分：

〚14〛禾頭生耳黍穗黑。農夫田父無消息。
【大意】今：因久雨，禾頭長出新芽，綣曲如耳形。黍不耐雨，久雨其穗霉爛變黑。無消息：
無人報告災情。
【注釋】黃：禾頭生耳黍穗黑：趙曰唐俚語云春雨甲子赤地千里夏雨甲子乘船入市秋雨甲子木頭生耳出朝野僉載一本作禾頭非是蓋禾粟無生耳者木頭生耳則栮是已黍穗黒則壊爛矣故農夫無所望也。
【注釋】郭：禾頭生耳黍穗黑：
【注釋】名：無消息：《資治通鑒》唐玄宗天寶十三載：「上憂雨傷稼，國忠取禾之善者獻之，曰：『雨雖多，不害稼也。』上以爲然。扶風太守房琯言所部水災，國忠使御史推之。是歲，天下無敢言災者。」
【注釋】郭：農夫田父無消息：

〚15〛城中斗米換衾裯。相許寧論兩相直。
【大意】今：京城中斗米可以換來被子，人們互相只要應允，也不計較兩者是否價値相等了。
【注釋】名：裯：單被。
【注釋】黃：城中斗米換衾裯：蘇曰漢末天下大荒米每斗十餘緍京房持一衾於長安中換陳米一斗人皆易子而食。◯補注。鶴曰舊史天寶十三載秋霖雨積六十餘日物價暴貴人多乏食故舉京房之事以明之。
【注釋】郭：城中斗米換衾裯：
【注釋】黃：相許寧論兩相直：師曰蘭風謂剪蘭之風伏雨謂三伏暑毒之雨皆非能生物者也以喩毒虐之政四海八荒同一云言普天皆罹其害馬童而牛角涇濁而渭清此易辨也風雨冥晦馬牛不能辨涇渭不能分以譬昏亂之世忠邪賢否混淆無別華黍時和歲豐宜黍稷也黍宜於高燥稷宜於下濕雨暘得中故黍稷咸宜黃帝之世五日一風十日一雨今苦雨木頭盡生耳黍稷盡黒林甫爲宰相不能燮調可知古者役民歲不過三日恐妨農時也今農夫田父皆負戈行役過期不反是以田萊多荒年凶穀踊京師之內一衾一裯纔換斗米但得相許何暇論貴賤之價相當與不相當乎玄宗窮兵四夷民貧物貴如此其視正觀中米斗三錢得無愧乎。
【注釋】郭：相許寧論兩相直：

〚19〛長安布衣誰比數。反鎖衡門守環堵。
【大意】今：比數：平列計算。誰比數：誰把自己作平等的計算，指被人瞧不起。衡門：以橫
木作門，貧者所居。環堵：只有四面土墻的屋子。
【注釋】名：長安布衣：甫自謂。
【注釋】名：比數：同列。
【注釋】黃：長安布衣誰比數：鄭曰所矩切說文計也。
【注釋】郭：長安布衣誰比數：
【注釋】名：衡門：橫木爲門，貧者所居。
【注釋】名：環堵：指四圍土牆。《記》：「儒有環堵之室。」注：「環，周圍也，方丈爲堵。
【注釋】黃：反鎖衡門守環堵：洙曰陳風衡門之下可以栖遲注衡門橫木爲門言淺陋也記儒有一畆之宮環堵之室莊子讓王篇原憲居魯環堵之室韋玄成傳使得自安衡門之下師古曰衡門謂橫一木於門上貧者之所居也陶潛環堵蕭然不蔽風日。
【注釋】郭：反鎖衡門守環堵：

〚20〛老夫不出長蓬蒿。稚子無憂走風雨。
【注釋】黃：老夫不出長蓬蒿：洙曰莊子庚桑楚篇鑿垣牆而殖蓬蒿左傳昭十六年斬艾蓬蒿藜藿而共處之江淹詩顧念張仲蔚蓬蒿滿中園趙岐三輔決錄注曰張仲蔚隱身不仕所居蓬蒿沒人。
【注釋】郭：老夫不出長蓬蒿：
【注釋】名：稚子：稚子：指兒輩宗文、宗武等。
【注釋】郭：稚子無憂走風雨：

〚21〛雨聲颼颼催早寒。胡雁翅濕高飛難。
【大意】今：此寫眼前實景，實則作者自況處境艱難。
【注釋】名：颼颼：颼颼：雨聲。
【注釋】黃：雨聲颼颼催早寒：鄭曰颼疏鳩切風貌正作颷。
【注釋】郭：雨聲颼颼催早寒：
【注釋】名：胡雁：北方之雁。
【注釋】黃：胡雁翅濕高飛難：洙曰古詩願爲雙鴻鵠奮翅起高飛趙曰雁本高飛之物以雨多翅濕而難於高飛亦興物以自況炎曰庾信喜雨詩雁濕斷行來。
【注釋】郭：胡雁翅濕高飛難：

〚22〛秋來未曾見白日。泥污后土何時乾。
【注釋】黃：秋來未曾見白日：炎曰魏文帝秋霖賦悲白日之不暘。
【注釋】郭：秋來未曾見白日：
【注釋】名：后土：古時稱地神爲後土，此指大地。
【注釋】黃：泥污后土何時乾：洙曰宋玉九辯皇天淫溢而秋霖兮后土何時兮得乾此詩刺賢者退處而民漸溺於塗炭也師曰長安京城也唐都長安布衣深衣也以練布爲之衡門謂橫一木以爲楣堵牆也環繞其牆以爲守御衡門環堵貧者之居也長安繁華之地貴遊乘高車駕駟馬甫困於布衣誰復有比數者言不得備數而已是以杜門卻掃安於貧賤老夫不出長蓬蒿言耆舊之臣隱逋不出賢路荆棘惟乳臭小子當權見用無能爲國家憂慮但樂禍幸災而已稚子指祿山楊貴妃養爲義子杜詩云稚子敲針作釣鉤是也詩人多以風雨譬患難如風雨所飄搖之類祿山爲將生事邊疆非樂禍幸災而何故云走風雨雨聲颼颼催早寒言寒之來有漸譬祿山叛謀漸著大夫以道去就者雁之比也祿山叛衣冠陷於胡者不可勝數雖欲脫身南來勢有不可故云胡雁翅濕高飛難當是時玄宗幸蜀駕巳出京城人無知者軍民官吏瞻望天子杳無消息故云秋來未曽見白日祿山從范陽長驅而來普天之民咸墜塗炭故云泥污后土何時乾。
【注釋】郭：泥污后土何時乾：

〖通篇討論〗

王嗣奭《杜臆》評論
天寶十三載秋，霖雨六旬不止，帝憂之，楊國忠取禾之善者以獻，曰：「雨雖多，不害稼也。」百草爛死，決明獨鮮，三嗅而泣，豈謂是耶？白頭書生不敢非議朝政，有泣而已。◯江總九日採菊視之，謂賓客曰：「元亮若見，必不使混蕕草中。」至醉，又語客曰：「三嗅三憶古人，使人三泣。」
「農夫田父」，似當作「田務」；秋雨催寒，至出衾裯換米，非至急不爾，何暇計價耶？

《名家注評全唐詩》評論
〚0465:1:〛董養性《杜工部詩選注》：此篇興而比也。因秋雨之多，燮理非人，物遭疵癘，雖有懷才之士不隨流俗，終奸邪成黨，恐不能獨立也。斯豈非當李林甫、楊國忠用事之時乎？
仇兆鰲《杜詩詳註》：首章，歎久雨害物。上四喜決明耐雨，下則憂其孤立而摧風山，賦中有比。
〚0465:2:〛仇兆鰲《杜詩詳註》：次章，歎久雨害人，上四皆積雨之象，下慨傷稼而阻飢也。
吳見思《論文》：闌風伏雨，無日不雨，四海八荒，無處不雨，田野城中，則又無人不受其患矣。
〚0465:3:〛仇兆鰲《杜詩詳註》：此感秋雨而賦詩，三章各有諷刺。房琯上言水災，國忠使御史按之，故曰「恐汝後時難獨立」。國忠惡言災異，而四方匿不以聞，故曰「農夫田父無消息」。帝以國事付宰相，而國忠每事務爲蒙蔽，故曰「秋來未嘗見白日」。語雖微婉，而寓意深切，非泛然作也。
夏力恕《杜詩增注》：首章，生平憂世到老，已基於此。次章，天寶之亂已兆於此。末章，一槪君子道消，小人道長，無不見於此矣。此之謂變風變雅。

〖參考書目〗
全：《全唐詩》
地：《地名詞典》
黃：黃希、黃鶴《黃氏補千家註紀年杜工部詩史》
郭：郭知達《新刊校定集注杜詩》
奭：王嗣奭《杜臆》
顧：顧宸《辟疆園杜詩註解》
錢：錢謙益《錢注杜詩》
朱：朱鶴齡《杜工部詩集輯注》
楊：楊倫《杜詩鏡銓》
浦：浦起龍《讀杜心解》
仇：仇兆鰲《杜詩詳註》
蕭：蕭滌非主編《杜甫全集校注》
謝：謝思煒《杜甫集校注》
默：詩集
名：《名家注評全唐詩》
今：張志烈主編《杜詩全集（今注本）》
粵：陳永明《杜甫全集粵音注音》
約：陳永明《杜詩約注》
筆：陳永明《讀杜筆記》
譯：韓成武、張志民《杜甫詩全譯》
榷：徐仁甫《杜詩注解商榷》
訳：下定雅弘、松原 朗《杜甫全詩訳注》
趙：林繼中輯校《杜詩趙次公先後解輯校》
歐：Stephen_Owen_The_Poetry_of_Du_Fu

=====================================================

本頁內容以一 PHP 程式生成，並於每次詩文內容有重要改動之後更新。
The contents of this page is generated by a PHP program
and is updated after major changes in the original texts.
All contents copyright 2023-2024 © 陳永明 Wing Ming Chan
