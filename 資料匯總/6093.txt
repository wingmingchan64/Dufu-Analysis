風疾舟中伏枕書懷三十六韻奉呈湖南親友

軒轅休製律。虞舜罷彈琴。
尙錯雄鳴管。猶傷半死心。
聖賢名古邈。羈旅病年侵。
舟泊常依震。湖平早見參。
如聞馬融笛。若倚仲宣襟。
故國悲寒望。羣雲慘歲陰。
水鄕霾白蜃。楓岸疊青岑。
鬱鬱冬炎瘴。濛濛雨滯淫。
鼓迎非祭鬼。彈落似鴞禽。
興盡纔無悶。愁來遽不禁。
生涯相汩沒。時物自蕭森。
疑惑尊中弩。淹留冠上簪。
牽裾驚魏帝。投閣爲劉歆。
狂走終奚適。微才謝所欽。
吾安藜不糝。汝貴玉爲琛。
烏几重重縛。鶉衣寸寸針。
哀傷同庾信。述作異陳琳。
十暑岷山葛。三霜楚戶砧。
叨陪錦帳座。久放白頭吟。
反樸時難遇。忘機陸易沉。
應過數粒食。得近四知金。
春草封歸恨。源花費獨尋。
轉蓬憂悄悄。行藥病涔涔。
瘞夭追潘岳。持危覓鄧林。
蹉跎翻學步。感激在知音。
卻假蘇張舌。高誇周宋鐔。
納流迷浩汗。峻址得嶔崟。
城府開清旭。松筠起碧潯。
披顏爭倩倩。逸足競駸駸。
朗鑒存愚直。皇天實照臨。
公孫仍恃險。侯景未生擒。
書信中原闊。干戈北斗深。
畏人千里井。問俗九州箴。
戰血流依舊。軍聲動至今。
葛洪尸定解。許靖力還任。
家事丹砂訣。無成涕作霖。

陳永明《杜甫全集粵音注音》
【注音】
風疾舟中伏枕書懷三十六韻奉呈湖南親友
fung1 zat6 zau1 zung1 fuk6 zam2 syu1 waai4 saam1 sap6 luk6 wan6 fung6 cing4 wu4 naam4 can1 jau5

軒轅休製律，虞舜罷彈琴
hin1 jyun4 jau1 zai3 leot6, jyu4 seon3 baa6 taan4 kam4
平平平仄仄，平仄仄平平
-----------------------------------------------------
尙錯雄鳴管，猶傷半死心
soeng6 co3 hung4 ming4 gun2, jau4 soeng1 bun3 sei2 sam1
仄仄平平仄，平平仄仄平
-----------------------------------------------------
聖賢名古邈，羈旅病年侵
sing3 jin4 ming4 gu2 miu5, gei1 leoi5 bing6 nin4 cam1
仄平平仄仄，平仄仄平平
-----------------------------------------------------
舟泊常依震，湖平早見參
zau1 bok6 soeng4 ji1 zan3, wu4 ping4 zou2 gin3 sam1
平仄平平仄，平平仄仄平
-----------------------------------------------------
如聞馬融笛，若倚仲宣襟
jyu4 man4 maa5 jung4 dek6, joek6 ji2 zung6 syun1 kam1
平平仄平仄，仄仄仄平平（出句特定平仄）
-----------------------------------------------------
故國悲寒望，羣雲慘歲陰
gu3 gwok3 bei1 hon4 mong6, kwan4 wan4 caam2 seoi3 jam1
仄仄平平仄，平平仄仄平
-----------------------------------------------------
水鄕霾白蜃，楓岸疊青岑
seoi2 hoeng1 mai4 baak6 san5, fung1 ngon6 dip6 cing1 sam4
仄平平仄仄，平仄仄平平
-----------------------------------------------------
鬱鬱冬炎瘴，濛濛雨滯淫
wat1 wat1 dung1 jim4 zoeng3, mung4 mung4 jyu5 zai6 jam4
仄仄平平仄，平平仄仄平
-----------------------------------------------------
鼓迎非祭鬼，彈落似鴞禽
gu2 jing4 fei1 zai3 gwai2, daan6 lok6 ci5 hiu1 kam4
仄平平仄仄，仄仄仄平平
-----------------------------------------------------
興盡纔無悶，愁來遽不禁
hing3 zeon6 coi4 mou4 mun6, sau4 loi4 geoi6 bat1 gam1
仄仄平平仄，平平仄仄平
-----------------------------------------------------
生涯相汩沒，時物自蕭森
sang1 ngaai4 soeng1 gwat1 mut6, si4 mat6 zi6 siu1 sam1
平平平仄仄，平仄仄平平
-----------------------------------------------------
疑惑尊中弩，淹留冠上簪
ji4 waak6 zeon1 zung1 nou5, jim1 lau4 gun3 soeng6 zaam1
平仄平平仄，平平仄仄平
-----------------------------------------------------
牽裾驚魏帝，投閣爲劉歆
hin1 geoi1 ging1 ngai6 dai3, tau4 gok3 wai6 lau4 jam1
平平平仄仄，平仄仄平平
-----------------------------------------------------
狂走終奚適，微才謝所欽
kwong4 zau2 zung1 hai4 sik1, mei4 coi4 ze6 so2 jam1
平仄平平仄，平平仄仄平
-----------------------------------------------------
吾安藜不糝，汝貴玉爲琛
ng4 on1 lai4 bat1 saam2, jyu5 gwai3 juk6 wai4 sam1
平平平仄仄，仄仄仄平平
-----------------------------------------------------
烏几重重縛，鶉衣寸寸針
wu1 gei2 cung4 cung4 bok3, ceon1 ji1 cyun3 cyun3 zam1
平仄平平仄，平平仄仄平
-----------------------------------------------------
哀傷同庾信，述作異陳琳
oi1 soeng1 tung4 jyu5 seon3, seot6 zok3 ji6 can4 lam4
平平平仄仄，仄仄仄平平
-----------------------------------------------------
十暑岷山葛，三霜楚戶砧
sap6 syu2 man4 saan1 got3, saam1 soeng1 co2 wu6 zam1
仄仄平平仄，平平仄仄平
-----------------------------------------------------
叨陪錦帳座，久放白頭吟
tou1 pui4 gam2 zoeng3 zo6, gau2 fong3 baak6 tau4 jam4
平平仄仄仄，仄仄仄平平（捲簾對）
-----------------------------------------------------
反樸時難遇，忘機陸易沉
faan2 pok3 si4 naan4 jyu6, mong4 gei1 luk6 ji6 cam4
仄仄平平仄，平平仄仄平
-----------------------------------------------------
應過數粒食，得近四知金
jing1 gwo1 sou3 nap1 sik6, dak1 gan6 sei3 zi1 gam1
平平仄仄仄，仄仄仄平平（捲簾對）
-----------------------------------------------------
春草封歸恨，源花費獨尋
ceon1 cou2 fung1 gwai1 han6, jyun4 faa1 fai3 duk6 cam4
平仄平平仄，平平仄仄平
-----------------------------------------------------
轉蓬憂悄悄，行藥病涔涔
zyun2 pung4 jau1 ciu2 ciu2, hang4 joek6 bing6 sam4 sam4
仄平平仄仄，平仄仄平平
-----------------------------------------------------
瘞夭追潘岳，持危覓鄧林
ji3 jiu2 zeoi1 pun1 ngok6, ci4 ngai4 mik6 dang6 lam4
仄仄平平仄，平平仄仄平
-----------------------------------------------------
蹉跎翻學步，感激在知音
co1 to4 faan1 hok6 bou6, gam2 gik1 zoi6 zi1 jam1
平平平仄仄，仄仄仄平平
-----------------------------------------------------
卻假蘇張舌，高誇周宋鐔
koek3 gaa2 sou1 zoeng1 sit3, gou1 kwaa1 zau1 sung3 cam4
仄仄平平仄，平平平仄平
-----------------------------------------------------
納流迷浩汗，峻址得嶔崟
naap6 lau4 mai4 hou6 hon6, zeon3 zi2 dak1 jam1 jam4
仄平平仄仄，仄仄仄平平
-----------------------------------------------------
城府開清旭，松筠起碧潯
sing4 fu2 hoi1 cing1 juk1, cung4 wan4 hei2 bik1 cam4
平仄平平仄，平平仄仄平
-----------------------------------------------------
披顏爭倩倩，逸足競駸駸
pei1 ngaan4 zang1 sin6 sin6, jat6 zuk1 ging6 cam1 cam1
平平平仄仄，仄仄仄平平
-----------------------------------------------------
朗鑒存愚直，皇天實照臨
long5 gaam3 cyun4 jyu4 zik6, wong4 tin1 sat6 ziu3 lam4
仄仄平平仄，平平仄仄平
-----------------------------------------------------
公孫仍恃險，侯景未生擒
gung1 syun1 jing4 ci5 him2, hau4 ging2 mei6 sang1 kam4
平平平仄仄，平仄仄平平
-----------------------------------------------------
書信中原闊，干戈北斗深
syu1 seon3 zung1 jyun4 fut3, gon1 gwo1 bak1 dau2 sam1
平仄平平仄，平平仄仄平
-----------------------------------------------------
畏人千里井，問俗九州箴
wai3 jan4 cin1 lei5 zing2, man6 zuk6 gau2 zau1 zam1
仄平平仄仄，仄仄仄平平
-----------------------------------------------------
戰血流依舊，軍聲動至今
zin3 hyut3 lau4 ji1 gau6, gwan1 sing1 dung6 zi3 gam1
仄仄平平仄，平平仄仄平
-----------------------------------------------------
葛洪尸定解，許靖力還任
got3 hung4 si1 ding6 gaai2, heoi2 zing6 lik6 waan4 jam4
仄平平仄仄，仄仄仄平平
-----------------------------------------------------
家事丹砂訣，無成涕作霖
gaa1 si6 daan1 saa1 kyut3, mou4 sing4 tai3 zok3 lam4
平仄平平仄，平平仄仄平

【韻部】
琴：侵韻
心：侵韻
侵：侵韻
參：侵韻
襟：侵韻
陰：侵韻
岑：侵韻
淫：侵韻
禽：侵韻
禁：侵韻
森：侵韻
簪：侵韻
歆：侵韻
欽：侵韻
琛：侵韻
針：侵韻
琳：侵韻
砧：侵韻
吟：侵韻
沉：侵韻
金：侵韻
尋：侵韻
涔：侵韻
林：侵韻
音：侵韻
鐔：侵韻
崟：侵韻
潯：侵韻
駸：侵韻
臨：侵韻
擒：侵韻
深：侵韻
箴：侵韻
今：侵韻
任：侵韻
霖：侵韻

【體裁】
五排

〖分行討論〗
〚1〛6093風疾舟中伏枕書懷三十六韻奉呈湖南親友

〚3〛軒轅休製律。虞舜罷彈琴。

〚4〛尙錯雄鳴管。猶傷半死心。

〚5〛聖賢名古邈。羈旅病年侵。

〚6〛舟泊常依震。湖平早見參。

〚7〛如聞馬融笛。若倚仲宣襟。

〚8〛故國悲寒望。羣雲慘歲陰。

〚9〛水鄕霾白蜃。楓岸疊青岑。

〚10〛鬱鬱冬炎瘴。濛濛雨滯淫。

〚11〛鼓迎非祭鬼。彈落似鴞禽。

〚12〛興盡纔無悶。愁來遽不禁。

〚13〛生涯相汩沒。時物自蕭森。

〚14〛疑惑尊中弩。淹留冠上簪。

〚15〛牽裾驚魏帝。投閣爲劉歆。

〚16〛狂走終奚適。微才謝所欽。

〚17〛吾安藜不糝。汝貴玉爲琛。

〚18〛烏几重重縛。鶉衣寸寸針。

〚19〛哀傷同庾信。述作異陳琳。

〚20〛十暑岷山葛。三霜楚戶砧。

〚21〛叨陪錦帳座。久放白頭吟。

〚22〛反樸時難遇。忘機陸易沉。

〚23〛應過數粒食。得近四知金。

〚24〛春草封歸恨。源花費獨尋。

〚25〛轉蓬憂悄悄。行藥病涔涔。

〚26〛瘞夭追潘岳。持危覓鄧林。

〚27〛蹉跎翻學步。感激在知音。

〚28〛卻假蘇張舌。高誇周宋鐔。

〚29〛納流迷浩汗。峻址得嶔崟。

〚30〛城府開清旭。松筠起碧潯。

〚31〛披顏爭倩倩。逸足競駸駸。

〚32〛朗鑒存愚直。皇天實照臨。

〚33〛公孫仍恃險。侯景未生擒。

〚34〛書信中原闊。干戈北斗深。

〚35〛畏人千里井。問俗九州箴。

〚36〛戰血流依舊。軍聲動至今。

〚37〛葛洪尸定解。許靖力還任。

〚38〛家事丹砂訣。無成涕作霖。

〖通篇討論〗

王嗣奭《杜臆》評論
起來四句憤激語，而「猶傷半死心」更痛。◯公時將適漢陽，而於潭、岳則在東北，故「舟泊長依震」，蓋先天東北方之卦也。◯馬融《長笛賦序》：「有洛客舍逆旅吹笛，融去京師逾年，暫聞甚悲。」公去京久，故云。「羣雲慘歲陰」，「羣雲」創語。「汝貴玉爲琛」，用蘇秦「食玉炊桂」語，蓋諷之也。「得近四知金」，謂親友之餽，無愧於天地人我者也。「持危覓鄧林」，夸父之杖也。「納流」、「峻址」一聯，一則廣而難周，一則峻而少通，交遊中有此二等，皆無濟於我者；下言諸公不然。「葛洪尸定解」，謂必死於路；許靖周遊江湖，遠去交趾，吾之力不勝也。若論家事，止有丹砂訣；而煉不成金，有涕如雨耳。言家無長物也。

〖參考書目〗
全：《全唐詩》
地：《地名詞典》
黃：黃希、黃鶴《黃氏補千家註紀年杜工部詩史》
郭：郭知達《新刊校定集注杜詩》
奭：王嗣奭《杜臆》
顧：顧宸《辟疆園杜詩註解》
錢：錢謙益《錢注杜詩》
朱：朱鶴齡《杜工部詩集輯注》
楊：楊倫《杜詩鏡銓》
浦：浦起龍《讀杜心解》
仇：仇兆鰲《杜詩詳註》
蕭：蕭滌非主編《杜甫全集校注》
謝：謝思煒《杜甫集校注》
默：詩集
名：《名家注評全唐詩》
今：張志烈主編《杜詩全集（今注本）》
粵：陳永明《杜甫全集粵音注音》
約：陳永明《杜詩約注》
筆：陳永明《讀杜筆記》
譯：韓成武、張志民《杜甫詩全譯》
榷：徐仁甫《杜詩注解商榷》
訳：下定雅弘、松原 朗《杜甫全詩訳注》
趙：林繼中輯校《杜詩趙次公先後解輯校》
歐：Stephen_Owen_The_Poetry_of_Du_Fu

=====================================================

本頁內容以一 PHP 程式生成，並於每次詩文內容有重要改動之後更新。
The contents of this page is generated by a PHP program
and is updated after major changes in the original texts.
All contents copyright 2024-2025 © 陳永明 Wing Ming Chan
