
【詩文】
貽阮隱居[昉]

陳留風俗衰。人物世不數。
塞上得阮生。迥繼先父祖。
貧知靜者性。自益毛髮古。
車馬入鄰家。蓬蒿翳環堵。
清詩近道要。識子用心苦。
尋我草徑微。褰裳踏寒雨。
更議居遠村。避喧甘猛虎。
足明箕潁客。榮貴如糞土。

陳永明《杜甫全集粵音注音》
【注音】
貽阮隱居
ji4 jyun2 jan2 geoi1

陳留風俗衰，人物世不數
can4 lau4 fung1 zuk6 seoi1, jan4 mat6 sai3 bat1 sou2
-----------------------------------------------------
塞上得阮生，迥繼先父祖
coi3 soeng6 dak1 jyun2 sang1, gwing2 gai3 sin1 fu6 zou2
-----------------------------------------------------
貧知靜者性，自益毛髮古
pan4 zi1 zing6 ze2 sing3, zi6 jik1 mou4 faat3 gu2
-----------------------------------------------------
車馬入鄰家，蓬蒿翳環堵
geoi1 maa5 jap6 leon4 gaa1, pung4 hou1 ai3 waan4 dou2
-----------------------------------------------------
清詩近道要，識子用心苦
cing1 si1 gan6 dou6 jiu3, sik1 zi2 jung6 sam1 fu2
-----------------------------------------------------
尋我草徑微，褰裳踏寒雨
cam4 ngo5 cou2 ging3 mei4, hin1 soeng4 daap6 hon4 jyu5
-----------------------------------------------------
更議居遠村，避喧甘猛虎
gang3 ji5 geoi1 jyun5 cyun1, bei6 hyun1 gam1 maang5 fu2
-----------------------------------------------------
足明箕潁客，榮貴如糞土
zuk1 ming4 gei1 wing6 haak3, wing4 gwai3 jyu4 fan3 tou2

【韻部】
數：麌韻
祖：麌韻
古：麌韻
堵：麌韻
苦：麌韻
雨：麌韻
虎：麌韻
土：麌韻

【體裁】
五古

〖分行討論〗
1610貽阮隱居[昉]

陳留風俗衰。人物世不數。

塞上得阮生。迥繼先父祖。

貧知靜者性。自益毛髮古。

車馬入鄰家。蓬蒿翳環堵。

清詩近道要。識子用心苦。

尋我草徑微。褰裳踏寒雨。

更議居遠村。避喧甘猛虎。

足明箕潁客。榮貴如糞土。

〖通篇討論〗

王嗣奭《杜臆》評論
「蓬蒿」、「環堵」，而先以「車馬」、「鄰家」；「議居遠村」，而繼以甘近「猛虎」；靜者性如是，才是眞隱。可謂妙極形容。

=====================================================

本頁內容以一 PHP 程式生成，並於每次詩文內容有重要改動之後更新。
The contents of this page is generated by a PHP program
and is updated after major changes in the original texts.
All contents copyright 2023-2024 © 陳永明 Wing Ming Chan
